<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Stručný obsah krvavého románu">
    <meta name="apple-mobile-web-app-capable" content="yes">
    <title>Stručný obsah krvavého románu</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_058.html">
    <link rel="next" href="./povidky_ii_060.html">
    <meta name="nb-order" content="55">
    <link rel="self" href="povidky_ii_059.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="736" data-nb-chars="4361">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_058.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="29"><span class="idea" data-nb-ref-number="1" id="idea1" data-nb-words="4" data-nb-chars="29">Stručný obsah krvavého románu</span></h1>
        <section>
          <p class="chunk" data-nb-ref-number="2" data-nb-words="223" data-nb-chars="1301"><span class="idea" data-nb-ref-number="2" id="idea2" data-nb-words="223" data-nb-chars="1301">„Giuseppe Bóro přijel do&nbsp;Terstu. Poněvadž neměl peníze na&nbsp;delší pobyt, představil se&nbsp;pod jménem hrabě Olarich z&nbsp;Eisenfelsu hostinskému Bittornelovi, který má&nbsp;krásnou dceru Lucii. Tato zamiluje se&nbsp;do&nbsp;nepravého hraběte, ale Giuseppe Bóro jest zpozorován v&nbsp;městě zlotřilým námořníkem Lorenzem, který ví&nbsp;jisté tajemství ze&nbsp;života Bórova, a&nbsp;to, že&nbsp;týž zabil v&nbsp;Římě svůdce své sestry a&nbsp;ještě tři pány, kteří tomu svůdci při tom pomáhali. A&nbsp;tak ten Giuseppe Bóro velice se&nbsp;lekne a&nbsp;svěří se&nbsp;hostinskému Bittornelovi, s&nbsp;kterým při sklenici vína uzavřel důvěrné bratrství. Oba se&nbsp;usnesou, že&nbsp;Lorenze otráví, což se&nbsp;jim také podaří, když si&nbsp;ho&nbsp;pozvou na&nbsp;víno. Poněvadž však odstranění mrtvoly dá&nbsp;velkou práci, zasvětí do&nbsp;všeho i&nbsp;dceru Lucii, mrtvolu Lorenzovu dají do&nbsp;pytle a&nbsp;odnesou ho&nbsp;v&nbsp;noci do&nbsp;hor za&nbsp;městem, kde jsou velké propasti. Mají v&nbsp;úmyslu do&nbsp;jedné takové propasti hodit ten pytel a&nbsp;již také jsou nad takovým srázem, když je&nbsp;vtom překvapí četník. Lucie je&nbsp;zachrání a&nbsp;vrazí dýku četníkovi do&nbsp;srdce, právě když ten seskočil z&nbsp;koně, aby se&nbsp;podíval, co&nbsp;se&nbsp;tam tropí. Mrtvolu Lorenzovu i&nbsp;četníka hodí do&nbsp;propasti, a&nbsp;vtom opuštěný kůň zařehtá a&nbsp;blízko ozve se&nbsp;dusot koňský a&nbsp;objeví se&nbsp;nový četník. Toho skolí ranou z&nbsp;pistole Giuseppe Bóro a&nbsp;všichni pokojně odeberou se&nbsp;domů, dál to&nbsp;nemám, pane nakladateli.“</span></p>
          <p class="chunk" data-nb-ref-number="3" data-nb-words="110" data-nb-chars="689"><span class="idea" data-nb-ref-number="3" id="idea3" data-nb-words="110" data-nb-chars="689">Mladý muž, sedící proti nakladateli krvavých románů Tomsovi, smutně se&nbsp;podíval tomuto dobrému muži do&nbsp;očí, který vykřikl: „To ale přestávají již všechny žerty, pane Krámský, co&nbsp;bude dál, kam dáte ty&nbsp;ostatní mrtvoly? Vaši lidé měli tam zůstat, poněvadž výstřel musí přivábit ještě jednu patrolu četníků, svede se&nbsp;krutý boj, tak si&nbsp;to&nbsp;představuji, zakroutí se&nbsp;krk, rozumíte, mladý muži? Ostatně jste velmi neopatrný se&nbsp;zacházením se&nbsp;střelnou zbraní. Vystřelíte v&nbsp;noci, když odnášíte mrtvolu, abyste ji&nbsp;shodil ze&nbsp;skály, a&nbsp;když jste zabil už&nbsp;jednoho četníka. To&nbsp;je&nbsp;chyba, velká chyba, to&nbsp;je&nbsp;hotové prozrazení. Jestli vaše Lucie operovala úspěšně s&nbsp;dýkou, proč jste také toho četníka nezapích!“</span></p>
          <p class="chunk" data-nb-ref-number="4" data-nb-words="201" data-nb-chars="1138"><span class="idea" data-nb-ref-number="4" id="idea4" data-nb-words="201" data-nb-chars="1138">Pan Toms vstal, a&nbsp;opíraje se&nbsp;o&nbsp;stůl polonaplněné kavárny, v&nbsp;rozhorlení hlasitě vykřikl: „Proč jste, ptám se&nbsp;vás ještě jednou, také toho druhého četníka nezabil dýkou? Mohl jste mu&nbsp;také vrazit dýku do&nbsp;srdce, a&nbsp;bylo po&nbsp;komedii. To&nbsp;se&nbsp;ví, panáček nejde podle staré osvědčené šablony. To&nbsp;je&nbsp;dnes ta&nbsp;mládež! Znal jste přece nebožtíka Charváta, ten dovedl zacházet s&nbsp;dýkou! To&nbsp;bylo roku 1900 a&nbsp;pokračoval až&nbsp;do&nbsp;roku 1905 a&nbsp;bylo to&nbsp;v&nbsp;Německu a&nbsp;pracoval jen s&nbsp;dýkou a&nbsp;jedem. Střelba v&nbsp;noci dělá hluk, a&nbsp;když budete dál pokračovat, jak se&nbsp;z&nbsp;toho dostanete, to&nbsp;mně laskavě vysvětlete, zapletete se&nbsp;velice nepříjemně. Mluvím k&nbsp;vám jako otec, jste velice chápavý a&nbsp;myslím, že&nbsp;není všechno ztraceno. Musíte nyní využitkovat příležitost a&nbsp;utíkat. Nechápete, že&nbsp;po&nbsp;tom, co&nbsp;se&nbsp;stalo, je&nbsp;návrat do&nbsp;města nemožný. Musíte najít cestu do&nbsp;světa. Napřed třebas začít s&nbsp;loupežnictvím. Vražděte i&nbsp;ženy a&nbsp;děti a&nbsp;tu Lucii nechte dát zavřít a&nbsp;osvoboďte ji&nbsp;a&nbsp;třebas, a&nbsp;to je&nbsp;hlavní, vydejte se&nbsp;na&nbsp;cestu k&nbsp;místu, kde bude uvězněna, a&nbsp;skolte dozorce. Radil bych vám kaučukovou hůl, a&nbsp;ne žádný revolver, to&nbsp;byste se&nbsp;zas zaplet, poněvadž takový výstřel pobouří kdekoho.“</span></p>
          <p class="chunk" data-nb-ref-number="5" data-nb-words="24" data-nb-chars="140"><span class="idea" data-nb-ref-number="5" id="idea5" data-nb-words="24" data-nb-chars="140">„Ujišťuji vás, že&nbsp;nebudu již střílet,“ odpověděl mladý muž. „Děkuji vám za&nbsp;radu, a&nbsp;smím užívat i&nbsp;nadále jedu? Jaký jed usmrcuje beze stopy?“</span></p>
          <p class="chunk" data-nb-ref-number="6" data-nb-words="145" data-nb-chars="895"><span class="idea" data-nb-ref-number="6" id="idea6" data-nb-words="145" data-nb-chars="895">„To je&nbsp;vidět, že&nbsp;jste v&nbsp;tom dlouho nepracoval jako nebožtík Charvát. Každý jed zanechá stopy a&nbsp;pak přijde pitva. Nechte jen pitvat, a&nbsp;ať pak objeví lékaři třebas strychnin. S&nbsp;jedy pracujte okázale. Zejména bohaté příbuzné a&nbsp;podobně možno otravovat, třeba poznenáhlu, to&nbsp;víc vydá. Abych tedy nezapomněl, když zabijete dozorce, bude všechno v&nbsp;pořádku, a&nbsp;nesmíte zapomínat, že&nbsp;nynější doba vyžaduje také vyloupení všech bank. Sluhové se&nbsp;omračují chloroformem nebo se&nbsp;jim vstřikne nenápadně kurare do&nbsp;krve. Těžké železné pokladny se&nbsp;rozbíjejí dynamitem. A&nbsp;pak můžete užít revolveru. Tu&nbsp;je&nbsp;revolver na&nbsp;řadě a&nbsp;brovnink je&nbsp;výborná věc. Krásně bude se&nbsp;také vyjímat přepadení vlaku. I&nbsp;do veřejných místností můžete vniknout, do&nbsp;divadel, restaurací, kaváren, a&nbsp;kdo se&nbsp;vám postaví na&nbsp;odpor a&nbsp;nebude chtít dát peníze, toho bez milosti zastřelte jako psa, povídám, jako psa, mladý muži, a&nbsp;nyní chutě k&nbsp;dílu!“</span></p>
          <p class="chunk" data-nb-ref-number="7" data-nb-words="29" data-nb-chars="169"><span class="idea" data-nb-ref-number="7" id="idea7" data-nb-words="29" data-nb-chars="169">Vstali a&nbsp;ku svému překvapení spatřili, že&nbsp;kolem dokola klečí se&nbsp;sepjatýma rukama hosté, číšník, pikola a&nbsp;majitel kavárny a&nbsp;s&nbsp;němým odevzdáním se&nbsp;osudu prosí je&nbsp;o&nbsp;milost.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_060.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>