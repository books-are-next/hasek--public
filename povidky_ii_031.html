<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Duchovní cvičení s&nbsp;překážkami">
    <meta name="apple-mobile-web-app-capable" content="yes">
    <title>Duchovní cvičení s&nbsp;překážkami</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_030.html">
    <link rel="next" href="./povidky_ii_032.html">
    <meta name="nb-order" content="27">
    <link rel="self" href="povidky_ii_031.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="643" data-nb-chars="4056">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_030.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="29"><span class="idea" data-nb-ref-number="1" id="idea1" data-nb-words="4" data-nb-chars="29">Duchovní cvičení s&nbsp;překážkami</span></h1>
        <section>
          <p class="chunk" data-nb-ref-number="2" data-nb-words="25" data-nb-chars="164"><span class="idea" data-nb-ref-number="2" id="idea2" data-nb-words="25" data-nb-chars="164">V&nbsp;tercii dostali jsme nového katechetu Antonína Heřmana. Před­cházející katecheta Müller příliš se&nbsp;o&nbsp;naše duše nestaral a&nbsp;patrně nabyl přesvědčení, že&nbsp;je&nbsp;vše marno.</span></p>
          <p class="chunk" data-nb-ref-number="3" data-nb-words="72" data-nb-chars="467"><span class="idea" data-nb-ref-number="3" id="idea3" data-nb-words="72" data-nb-chars="467">Páter Heřman chtěl však ďáblu vyrvat naše zpustlé duše a&nbsp;počal zkoušet liturgii a&nbsp;katechismus s&nbsp;větší přísností. Když viděl, že&nbsp;kromě dvou neb tří všichni klopýtáme o&nbsp;uznané pravdy náboženské, zavedl se&nbsp;svolením ředitele ve&nbsp;středu a&nbsp;v&nbsp;sobotu opakovací hodiny, v&nbsp;nichž zjemňoval duši tercie obratnými frázemi. Jmenoval nás přitom lotry a&nbsp;padouchy uprostřed nejkrásnějších vět, které začínaly poeticky a&nbsp;v&nbsp;nichž přirovnáváním snažil se&nbsp;vzbudit v&nbsp;nás ušlechtilejší city.</span></p>
          <p class="chunk" data-nb-ref-number="4" data-nb-words="185" data-nb-chars="1160"><span class="idea" data-nb-ref-number="4" id="idea4" data-nb-words="185" data-nb-chars="1160">Přišel do&nbsp;třídy a&nbsp;spustil: „Velebný a&nbsp;překrásný je&nbsp;pohled na&nbsp;večerní jiskrné nebe, vy&nbsp;lotři. Zářné slunce, ukládajíc jasnou tvář svou, znavenou celodenní poutí, poslalo, Mahulo, poslední světelný pozdrav v&nbsp;nachových červáncích, které, Fišere, zprvu rudnou, později blednou a&nbsp;konečně se&nbsp;ztrácejí z&nbsp;obzoru&nbsp;– jste to&nbsp;ale padouchové! Obzor se&nbsp;úží, Mayere, šedavé průhledné mlhy obetkávají hebkým závojem zemi… venku nic nevykoukáš, Bošíku. A&nbsp;hle, tu&nbsp;na&nbsp;tmícím se&nbsp;blankytném nebi vyskočí první hvězda, ta&nbsp;se&nbsp;chvěje. Zimo, jiskrné očko její se&nbsp;třese… už&nbsp;toho mám dost! Postav se, Zimo, a&nbsp;pomodli se&nbsp;třikrát otčenáš! Vtom se&nbsp;ukáže druhá hvězda, třetí a&nbsp;za chvíli se&nbsp;leskne celé nebe. Jak milý to&nbsp;obraz! Tiché večerní nebe, Vaňku, s&nbsp;nesčetnými míhajícími se&nbsp;hvězdami a&nbsp;dole klidná země, odpočívající po&nbsp;denní lopotě. Ale daleko lepší pohled skýtá duchovní nebe, Bernášku. Tam skví se&nbsp;slunce spravedlnosti, tam lesknou se&nbsp;nesčetné hvězdy září nadzemskou, jsou to&nbsp;svatí a&nbsp;světice boží. Tyto lesknou se&nbsp;bělostí neviny, radostí mučednictví, moudrostí pokání, což platí i&nbsp;pro tebe, Čeňku. Vězte, že&nbsp;dvěma křídly člověk nad věci pozemské se&nbsp;povznáší, upřímností a&nbsp;čistotou.“</span></p>
          <p class="chunk" data-nb-ref-number="5" data-nb-words="37" data-nb-chars="244"><span class="idea" data-nb-ref-number="5" id="idea5" data-nb-words="37" data-nb-chars="244">Vtom školní místností ozval se&nbsp;trapný zvuk. Ať&nbsp;věda lékařská definuje tyto zvuky jakkoli, nesl se&nbsp;tento zvuk posvěcenou místností příliš vyzývavě. Zvuk ten vpadl do&nbsp;duchovního cvičení, do&nbsp;krásné exhorty páterovy jako dragouni do&nbsp;klidné vesnice.</span></p>
          <p class="chunk" data-nb-ref-number="6" data-nb-words="33" data-nb-chars="215"><span class="idea" data-nb-ref-number="6" id="idea6" data-nb-words="33" data-nb-chars="215">Dali jsme se&nbsp;všichni do&nbsp;smíchu, když ten zvuk umřel pod lavicí. Z&nbsp;nadzemských výšin nevinnosti duchovního života, z&nbsp;říše nadzemských divů a&nbsp;svatých tajemství vytrhl nás všechny tento zvuk svou upřímnou neomaleností.</span></p>
          <p class="chunk" data-nb-ref-number="7" data-nb-words="15" data-nb-chars="96"><span class="idea" data-nb-ref-number="7" id="idea7" data-nb-words="15" data-nb-chars="96">Páter Heřman stál chvíli zaraženě, a&nbsp;pak sprásknuv ruce, vyrazil: „Kdo se&nbsp;tak mrzky nezachoval?“</span></p>
          <p class="chunk" data-nb-ref-number="8" data-nb-words="73" data-nb-chars="441"><span class="idea" data-nb-ref-number="8" id="idea8" data-nb-words="73" data-nb-chars="441">Bylo ticho. Páter Heřman vytáhl třídní knihu a&nbsp;napsal velkými písmeny dovnitř: „Při náboženském cvičení se&nbsp;třída nezachovala,“ a&nbsp;pak spustil: „Ničemové, kdyby z&nbsp;vás někdo uvnitř dobrý byl a&nbsp;čistý, pak by&nbsp;bez překážky vše nahlížel a&nbsp;všemu dobře porozuměl. Čisté srdce proniká i&nbsp;nebe a&nbsp;peklo, ale srdce tohoto hovada kalhoty. Jaký jest kdo uvnitř, takový jest i&nbsp;zevnitř. Stává-li jaké radosti na&nbsp;světě tomto, jistě ji&nbsp;má&nbsp;člověk čistého srdce.“</span></p>
          <p class="chunk" data-nb-ref-number="9" data-nb-words="29" data-nb-chars="192"><span class="idea" data-nb-ref-number="9" id="idea9" data-nb-words="29" data-nb-chars="192">Ale tu&nbsp;opět mezi námi promluvilo srdce nějakého nešlechetníka a&nbsp;opakoval se&nbsp;onen trapný zvuk, tentokráte však byl protáhlejší, tázavý a&nbsp;radostný, jako když čistá duše opustí tělesnou schránku.</span></p>
          <p class="chunk" data-nb-ref-number="10" data-nb-words="13" data-nb-chars="95"><span class="idea" data-nb-ref-number="10" id="idea10" data-nb-words="13" data-nb-chars="95">„Prasata,“ rozkřikl se&nbsp;páter Heřman, vytahuje podruhé třídní knihu, „jste tam všichni podruhé!“</span></p>
          <p class="chunk" data-nb-ref-number="11" data-nb-words="93" data-nb-chars="575"><span class="idea" data-nb-ref-number="11" id="idea11" data-nb-words="93" data-nb-chars="575">Pak bylo zajímavé dívat se&nbsp;na&nbsp;jeho počínání. Sepjal ruce, poklekl na&nbsp;katedře, a&nbsp;dívaje se&nbsp;ke&nbsp;stropu, volal roztouženě: „Pohleďte, ničemové, okem ducha svého v&nbsp;ony propasti, kde hoří oheň věčný a&nbsp;trápí navěky duše zavržených. (Kdo jsou ti&nbsp;zavržení? To&nbsp;jste vy, terciáni!) Ó&nbsp;bídní, pošetilí hříšníci, co&nbsp;odpovíte Bohu, znajícímu všecky vaše nepravosti, když již teď hrozíte se&nbsp;tváře člověka rozhněvaného, totiž mojí. Proč nepamatujete na&nbsp;den soudný, kdež žádný nebude moci od&nbsp;druhého býti vymlouván aneb obhájen, nýbrž kde jeden každý sám se&nbsp;sebou dosti velkou tíži míti bude.“</span></p>
          <p class="chunk" data-nb-ref-number="12" data-nb-words="6" data-nb-chars="34"><span class="idea" data-nb-ref-number="12" id="idea12" data-nb-words="6" data-nb-chars="34">Říká se: Všeho dobrého do&nbsp;třetice.</span></p>
          <p class="chunk" data-nb-ref-number="13" data-nb-words="42" data-nb-chars="250"><span class="idea" data-nb-ref-number="13" id="idea13" data-nb-words="42" data-nb-chars="250">Ale tentokráte to&nbsp;ve&nbsp;svém nadšení provedl sám páter Heřman. Mužně, jako slova patriarchy, zaznělo to&nbsp;k&nbsp;nám od&nbsp;katedry a&nbsp;páter Heřman, červený v&nbsp;obličeji, šel, vytáhl třídní knihu a&nbsp;řekl: „Pro tentokrát vám to&nbsp;odpouštím,“ a&nbsp;vymazal gumou obě poznámky.</span></p>
          <p class="chunk" data-nb-ref-number="14" data-nb-words="16" data-nb-chars="94"><span class="idea" data-nb-ref-number="14" id="idea14" data-nb-words="16" data-nb-chars="94">Od&nbsp;té&nbsp;doby měli jsme ho&nbsp;rádi a&nbsp;celá tercie počala prospívat v&nbsp;uzna­ných pravdách křesťanských.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_032.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>