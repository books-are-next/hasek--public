<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Obecní býk v&nbsp;Jablečnu">
    <meta name="apple-mobile-web-app-capable" content="yes">
    <title>Obecní býk v&nbsp;Jablečnu</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_076.html">
    <link rel="next" href="./povidky_ii_078.html">
    <meta name="nb-order" content="73">
    <link rel="self" href="povidky_ii_077.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1818" data-nb-chars="10627">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_076.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="21"><span class="idea" data-nb-ref-number="1" id="idea1" data-nb-words="4" data-nb-chars="21">Obecní býk v&nbsp;Jablečnu</span></h1>
        <section>
          <h2 id="i" class="chunk" data-nb-ref-number="2" data-nb-words="1" data-nb-chars="1"><span class="idea" data-nb-ref-number="2" id="idea2" data-nb-words="1" data-nb-chars="1">I</span></h2>
          <p class="chunk" data-nb-ref-number="3" data-nb-words="32" data-nb-chars="186"><span class="idea" data-nb-ref-number="3" id="idea3" data-nb-words="32" data-nb-chars="186">Až&nbsp;do&nbsp;toho dne nebylo Jablečno obcí, o&nbsp;které by&nbsp;se&nbsp;dalo mluvit. Ještě že&nbsp;pan vikář nad Přísednicí někdy dřív přivedl řeč na&nbsp;Jablečno, chtěl-li podati důkaz a&nbsp;příklad nějaké věrolomnosti.</span></p>
          <p class="chunk" data-nb-ref-number="4" data-nb-words="74" data-nb-chars="434"><span class="idea" data-nb-ref-number="4" id="idea4" data-nb-words="74" data-nb-chars="434">Týkalo se&nbsp;to&nbsp;posledních voleb, kdy pan vikář šel se&nbsp;svým kaplanem do&nbsp;Jablečna, aby na&nbsp;důvěrné schůzi obhájil pozici svého kandidáta. Po&nbsp;dlouhé řeči pana vikáře slíbil starosta jménem všech voličů v&nbsp;Jablečnu, že&nbsp;všichni do&nbsp;jednoho budou volit kandidáta vikářova. Podal mu&nbsp;na&nbsp;to&nbsp;obě ruce. Pak pan vikář v&nbsp;zájmu pravdy dal vyvalit soudek piva, a&nbsp;když šel domů lukami za&nbsp;Přísednicí, byl přesvědčen, že&nbsp;nikdy tak krásně nemluvil jako dnes.</span></p>
          <p class="chunk" data-nb-ref-number="5" data-nb-words="43" data-nb-chars="234"><span class="idea" data-nb-ref-number="5" id="idea5" data-nb-words="43" data-nb-chars="234">Nato o&nbsp;volbách jeho kandidát nedostal z&nbsp;Jablečna ani hlasu. Když se&nbsp;o&nbsp;tom pan vikář dověděl, byl tak spleten a&nbsp;překvapen, že&nbsp;počal cosi mluvit o&nbsp;tom, že&nbsp;u&nbsp;nich na&nbsp;faře svítí přece acetylénem. Dodnes je&nbsp;hádankou, co&nbsp;tím tenkrát myslel.</span></p>
          <p class="chunk" data-nb-ref-number="6" data-nb-words="40" data-nb-chars="216"><span class="idea" data-nb-ref-number="6" id="idea6" data-nb-words="40" data-nb-chars="216">Když o&nbsp;tři neděle později potkal v&nbsp;polích starostu z&nbsp;Jablečna a&nbsp;pln rozhořčení dal se&nbsp;s&nbsp;ním do&nbsp;hovoru o&nbsp;té záležitosti, přičemž podotkl, že&nbsp;slovo dělá muže, tu&nbsp;starosta mu&nbsp;stručně odpověděl, že&nbsp;to&nbsp;na&nbsp;žádný pád nešlo.</span></p>
          <p class="chunk" data-nb-ref-number="7" data-nb-words="27" data-nb-chars="151"><span class="idea" data-nb-ref-number="7" id="idea7" data-nb-words="27" data-nb-chars="151">Když pak ještě pan vikář se&nbsp;tázal, proč volili tedy proti, řekl starosta: „Vida, to&nbsp;jsme ani nevěděli, že&nbsp;je&nbsp;proti. A&nbsp;proti čemu měl být, jemnostpane?“</span></p>
          <p class="chunk" data-nb-ref-number="8" data-nb-words="29" data-nb-chars="175"><span class="idea" data-nb-ref-number="8" id="idea8" data-nb-words="29" data-nb-chars="175">Pan vikář si&nbsp;odplivl a&nbsp;kráčel dál, zatímco starosta spokojeně se&nbsp;usmívaje, klátil po&nbsp;cestě při chůzi oběma rukama, které podával před časem panu vikářovi na&nbsp;té&nbsp;důvěrné schůzi.</span></p>
          <p class="chunk" data-nb-ref-number="9" data-nb-words="40" data-nb-chars="240"><span class="idea" data-nb-ref-number="9" id="idea9" data-nb-words="40" data-nb-chars="240">Pan vikář se&nbsp;později dověděl, že&nbsp;proto mu&nbsp;je&nbsp;tenkrát v&nbsp;důvěrné schůzi pan starosta podával, poněvadž nechtěl si&nbsp;ho&nbsp;rozhněvat. Ještě později mu&nbsp;to&nbsp;sám potvrdil starosta při jiném nahodilém setkání, že&nbsp;jeho zásadou je&nbsp;vycházet s&nbsp;každým dobře.</span></p>
          <p class="chunk" data-nb-ref-number="10" data-nb-words="23" data-nb-chars="124"><span class="idea" data-nb-ref-number="10" id="idea10" data-nb-words="23" data-nb-chars="124">To&nbsp;bylo tedy vše, čím se&nbsp;Jablečno vyznamenávalo. Jinak se&nbsp;o&nbsp;něm v&nbsp;okolí mnoho řečí nenadělalo a&nbsp;také nemělo své žádné aféry.</span></p>
          <p class="chunk" data-nb-ref-number="11" data-nb-words="59" data-nb-chars="332"><span class="idea" data-nb-ref-number="11" id="idea11" data-nb-words="59" data-nb-chars="332">Z&nbsp;Jablečna měli své lesy, svou honitbu, zajíci z&nbsp;panského bě­hali sami přes obecní honitbu, se&nbsp;sousedy svými žili v&nbsp;míru, říkali o&nbsp;bramborách ze&nbsp;svých pozemků, že&nbsp;takové se&nbsp;nenajdou po&nbsp;celém kraji, a&nbsp;když náhodou přišel někdo z&nbsp;města do&nbsp;jejich obce na&nbsp;letní byt, všichni svorně prodávali mu&nbsp;všechno co&nbsp;nejdráž a&nbsp;dřeli ho, jak mohli.</span></p>
          <p class="chunk" data-nb-ref-number="12" data-nb-words="27" data-nb-chars="151"><span class="idea" data-nb-ref-number="12" id="idea12" data-nb-words="27" data-nb-chars="151">Až&nbsp;najednou, bylo to&nbsp;právě ve&nbsp;středu, jak budou vyprávět ještě celé generace, Jablečno stalo se&nbsp;obcí, o&nbsp;které se&nbsp;počalo mluvit v&nbsp;kraji, a&nbsp;to všeobecně.</span></p>
          <p class="chunk" data-nb-ref-number="13" data-nb-words="23" data-nb-chars="137"><span class="idea" data-nb-ref-number="13" id="idea13" data-nb-words="23" data-nb-chars="137">Toho dne přivedli si&nbsp;Jablenečtí obecního býka, krásné velké zvíře s&nbsp;černými nozdrami, s&nbsp;velkým lalokem a&nbsp;se žlutou kůží, která se&nbsp;leskla.</span></p>
          <p class="chunk" data-nb-ref-number="14" data-nb-words="29" data-nb-chars="184"><span class="idea" data-nb-ref-number="14" id="idea14" data-nb-words="29" data-nb-chars="184">Vedli ho&nbsp;čtyři, na&nbsp;které se&nbsp;díval velkýma namodralýma očima velmi dobromyslně, neboť byl dobrák. Rád ještě dováděl a&nbsp;jeho vážné postavení nepřipravilo ho&nbsp;doposud o&nbsp;všechny iluze mládí.</span></p>
          <p class="chunk" data-nb-ref-number="15" data-nb-words="32" data-nb-chars="177"><span class="idea" data-nb-ref-number="15" id="idea15" data-nb-words="32" data-nb-chars="177">Když šli kolem vysokého misionářského kříže, pomyslil si, co&nbsp;to&nbsp;bude asi dělat, když trochu k&nbsp;němu přitiskne muže, který ho&nbsp;táhl na&nbsp;pravé straně a&nbsp;stále bručel k&nbsp;němu: „Nó, nó.“</span></p>
          <p class="chunk" data-nb-ref-number="16" data-nb-words="17" data-nb-chars="107"><span class="idea" data-nb-ref-number="16" id="idea16" data-nb-words="17" data-nb-chars="107">Způsobilo to&nbsp;značný poplach v&nbsp;celém průvodu, a&nbsp;když odtáhli veselého býka, žádal přimáčknutý o&nbsp;trochu rumu.</span></p>
          <p class="chunk" data-nb-ref-number="17" data-nb-words="82" data-nb-chars="455"><span class="idea" data-nb-ref-number="17" id="idea17" data-nb-words="82" data-nb-chars="455">Jeho prosby nikdo nedbal, neboť obecní býk, první obecní býk, kterého kdy Jablečno mělo, zatím si&nbsp;umínil, že&nbsp;by&nbsp;neškodilo odhodit zbývající tři průvodce do&nbsp;příkopu. Počal se&nbsp;točit zadkem odfrkuje si, že&nbsp;to&nbsp;půjde, pak se&nbsp;otřásl, když ho&nbsp;chtěli pevněji vázat, a&nbsp;smýkl jimi tam, kde je&nbsp;chtěl mít, a&nbsp;dal se&nbsp;klusem po&nbsp;silnici, pak přeskočil pole a&nbsp;běžel se&nbsp;podívat, co&nbsp;mají lidé tak pilného na&nbsp;práci v&nbsp;ten slavný den, kdy on&nbsp;zahajuje svou působnost v&nbsp;Jablečnu.</span></p>
          <p class="chunk" data-nb-ref-number="18" data-nb-words="54" data-nb-chars="321"><span class="idea" data-nb-ref-number="18" id="idea18" data-nb-words="54" data-nb-chars="321">Prozatím shledal, že&nbsp;utíkají a&nbsp;že zanechali u&nbsp;cesty nějaký předmět, ze&nbsp;kterého ozýval se&nbsp;kňouravý hlas, trošinku podobný hlasu těch, kteří ho&nbsp;vedli. Byl to&nbsp;dětský kočárek bez stříšky, jako všude venku, a&nbsp;v&nbsp;něm rozpínal své ručky malý hošík starosty, zatímco paní starostová utekla s&nbsp;ostatními a&nbsp;nyní křičela dole o&nbsp;pomoc.</span></p>
          <p class="chunk" data-nb-ref-number="19" data-nb-words="20" data-nb-chars="118"><span class="idea" data-nb-ref-number="19" id="idea19" data-nb-words="20" data-nb-chars="118">Obecní býk zpozoroval ještě něco, že&nbsp;totiž přes to&nbsp;malé komické stvoření byl přehozen červený šátek v&nbsp;tom parném létě.</span></p>
          <p class="chunk" data-nb-ref-number="20" data-nb-words="54" data-nb-chars="292"><span class="idea" data-nb-ref-number="20" id="idea20" data-nb-words="54" data-nb-chars="292">Udělal nyní něco, co&nbsp;by&nbsp;mu&nbsp;měli za&nbsp;zlé, kdyby to&nbsp;byli viděli. Sklonil hlavu a&nbsp;jedním rohem vyhodil červený šátek z&nbsp;kočárku a&nbsp;nyní pozoroval to&nbsp;malé lidské stvoření. Snad ani nepřemýšlel o&nbsp;tom, že&nbsp;až&nbsp;ten malý uplakaný tvor doroste, že&nbsp;bude snad také bít býky holemi přes zadek a&nbsp;vázat provazy.</span></p>
          <p class="chunk" data-nb-ref-number="21" data-nb-words="45" data-nb-chars="236"><span class="idea" data-nb-ref-number="21" id="idea21" data-nb-words="45" data-nb-chars="236">Líbilo se&nbsp;mu, že&nbsp;jak nad ním funěl, přestalo to&nbsp;mrně plakat. Lízl ho&nbsp;přes tvář a&nbsp;zůstal nad ním stát, mrskaje ohonem, aby zahnal ovády. Stál a&nbsp;přátelsky se&nbsp;díval na&nbsp;toho malého tvora, který zíral na&nbsp;něho s&nbsp;obdivem a&nbsp;volal: „Táta, táta!“</span></p>
          <p class="chunk" data-nb-ref-number="22" data-nb-words="29" data-nb-chars="141"><span class="idea" data-nb-ref-number="22" id="idea22" data-nb-words="29" data-nb-chars="141">Měl modré oči jako on. Lízl ho&nbsp;ještě jednou přes malou pěst a&nbsp;pak své velké tělo položil vedle kočárku na&nbsp;trávu a&nbsp;čekal, co&nbsp;se&nbsp;bude dále dít.</span></p>
          <p class="chunk" data-nb-ref-number="23" data-nb-words="20" data-nb-chars="119"><span class="idea" data-nb-ref-number="23" id="idea23" data-nb-words="20" data-nb-chars="119">Za&nbsp;chvíli přiběhli lidé a&nbsp;starosta, vůdce celé výpravy, dodnes neví, jak to&nbsp;přišlo, proč u&nbsp;samého býka zvolal „Fricku“.</span></p>
          <p class="chunk" data-nb-ref-number="24" data-nb-words="31" data-nb-chars="151"><span class="idea" data-nb-ref-number="24" id="idea24" data-nb-words="31" data-nb-chars="151">Jakmile však to&nbsp;zvolal, býk se&nbsp;zvedl, šel k&nbsp;němu a&nbsp;už mu&nbsp;hodili na&nbsp;krk provaz. Vrazili mu&nbsp;jich několik holí přes hřbet a&nbsp;říkali mu&nbsp;od&nbsp;té&nbsp;doby „Fricku“.</span></p>
          <h2 id="ii" class="chunk" data-nb-ref-number="25" data-nb-words="1" data-nb-chars="2"><span class="idea" data-nb-ref-number="25" id="idea25" data-nb-words="1" data-nb-chars="2">II</span></h2>
          <p class="chunk" data-nb-ref-number="26" data-nb-words="30" data-nb-chars="179"><span class="idea" data-nb-ref-number="26" id="idea26" data-nb-words="30" data-nb-chars="179">I&nbsp;taková slavná věc, jako mít obecního býka, má&nbsp;své ponuré pozadí v&nbsp;Jablečnu. Mívali tu&nbsp;mnoho slibných slavných věcí, čistě místních, které však nepřešly u&nbsp;vědomost lidí za&nbsp;humny.</span></p>
          <p class="chunk" data-nb-ref-number="27" data-nb-words="54" data-nb-chars="362"><span class="idea" data-nb-ref-number="27" id="idea27" data-nb-words="54" data-nb-chars="362">Byl to&nbsp;například Hospodářský čtenářský spolek, založený již před 25&nbsp;lety. Nedočkal se&nbsp;však jubilea čtvrtstoletého trvání, poněvadž zašel před 22&nbsp;lety na&nbsp;nedostatek čtenářů spisů, které nikdy neodbíral. Na&nbsp;obecní hospodě jest sice dodnes tabule Hospodářský čtenářský spolek, ale tu&nbsp;neodstraňují proto, poněvadž mají za&nbsp;ní&nbsp;vlaštovky své hnízdo. Jsou to&nbsp;jemní lidé.</span></p>
          <p class="chunk" data-nb-ref-number="28" data-nb-words="57" data-nb-chars="334"><span class="idea" data-nb-ref-number="28" id="idea28" data-nb-words="57" data-nb-chars="334">K&nbsp;Jablečnu patří jedna samota. Před třiceti lety použil jeden její majitel rozmachu pojišťovací akce proti ohni, dal se&nbsp;pojistit, pak u&nbsp;něho hořelo, dal si&nbsp;vyplatit pojištěný obnos, a&nbsp;když pak četnictvo počalo pátrati po&nbsp;něčem, co&nbsp;prý souviselo s&nbsp;tím požárem, tu&nbsp;nechtěl být potahován k&nbsp;soudu (říkal, že&nbsp;za&nbsp;svědka) a&nbsp;odjel do&nbsp;Ameriky.</span></p>
          <p class="chunk" data-nb-ref-number="29" data-nb-words="54" data-nb-chars="308"><span class="idea" data-nb-ref-number="29" id="idea29" data-nb-words="54" data-nb-chars="308">Když byl v&nbsp;Americe již deset let, poslal domů k&nbsp;rukám starosty z&nbsp;Jablečna přípis a&nbsp;spolu 1200&nbsp;korun. V&nbsp;přípise psal, že&nbsp;těch 1200&nbsp;korun věnuje tomu příslušníku obce, který by&nbsp;chtěl studovat, v&nbsp;případě, že&nbsp;by&nbsp;se&nbsp;nenašel nikdo, že&nbsp;celý obnos má&nbsp;připadnout k&nbsp;všeobecnému dobru jeho domovské staré obce Jablečna.</span></p>
          <p class="chunk" data-nb-ref-number="30" data-nb-words="56" data-nb-chars="354"><span class="idea" data-nb-ref-number="30" id="idea30" data-nb-words="56" data-nb-chars="354">Za&nbsp;dvacet let nikdo se&nbsp;nenašel. Nynější vikář nad Přísednicí, tenkrát, kdy přišly peníze, byl ještě farářem, i&nbsp;napsal šlechetnému dárci do&nbsp;Ameriky, aby změnil své přesvědčení a&nbsp;odkaz. Aby pamatoval, že&nbsp;jest třeba opravit v&nbsp;Oujezdě chrámový obraz svaté Anežky a&nbsp;vyspravit zvonici. Upozornil ho&nbsp;andělskými slovy, že&nbsp;přece snad chodil do&nbsp;Oujezda do&nbsp;kostela.</span></p>
          <p class="chunk" data-nb-ref-number="31" data-nb-words="22" data-nb-chars="154"><span class="idea" data-nb-ref-number="31" id="idea31" data-nb-words="22" data-nb-chars="154">Šlechetný dárce neodpověděl. Pak přešla léta. Jmenoval se&nbsp;Fran­tišek Tomek a&nbsp;říkali mu&nbsp;Fricek Tomků, zapomínajíce, že&nbsp;všude jinde znamená Fricek Bedřicha.</span></p>
          <p class="chunk" data-nb-ref-number="32" data-nb-words="43" data-nb-chars="272"><span class="idea" data-nb-ref-number="32" id="idea32" data-nb-words="43" data-nb-chars="272">Víme též, že&nbsp;starosta v&nbsp;leknutí nazval obecního býka Frickem, což mu&nbsp;zůstalo, aniž šlechetný dárce o&nbsp;tom se&nbsp;dozvěděl. Psaní, které oznamovalo mu, že&nbsp;dle jeho přání byla zakoupena věc sloužící všeobecnému dobru obce, přišlo zpátky z&nbsp;Ameriky s&nbsp;poznámkou „Addressee unknown“.</span></p>
          <p class="chunk" data-nb-ref-number="33" data-nb-words="33" data-nb-chars="191"><span class="idea" data-nb-ref-number="33" id="idea33" data-nb-words="33" data-nb-chars="191">Byla to&nbsp;škoda, že&nbsp;adresát byl již neznám a&nbsp;že mu&nbsp;psaní nedošlo. Byl by&nbsp;se&nbsp;jistě potěšil tím dopisem, který psal starosta, syn starého starosty, který tenkrát obdržel ony peníze do&nbsp;opatrování.</span></p>
          <p class="chunk" data-nb-ref-number="34" data-nb-words="116" data-nb-chars="667"><span class="idea" data-nb-ref-number="34" id="idea34" data-nb-words="116" data-nb-chars="667">Byla to&nbsp;zvěst ze&nbsp;staré vlasti, opatřená úředním razítkem obce. Velmi výstižně psal starosta, že&nbsp;když se&nbsp;nenašel student, že&nbsp;koupili obecního býka, že&nbsp;jest to&nbsp;krásný exemplář. (Jistě by&nbsp;byl ani tak nechválil studenta.) Psal dále, že&nbsp;jest to&nbsp;velmi rozumný býk a&nbsp;„báječnej bejk“, že&nbsp;už&nbsp;k&nbsp;němu připustili kdejakou krávu ze&nbsp;vsi a&nbsp;že přidali na&nbsp;jeho zakoupení jednu stovku z&nbsp;obecního jmění a&nbsp;že budou mít asi kvůli tomu nedorozumění s&nbsp;okresním výborem. To&nbsp;byl jakýsi apel na&nbsp;šlechetné srdce Amerikána Tomka a&nbsp;nebylo na&nbsp;tom ani trochu pravdy. Starosta ujišťoval obecní výbor, že&nbsp;Tomek jistě tu&nbsp;stovku pošle a&nbsp;že se&nbsp;pak propije ve&nbsp;švábinském pivu, aby to&nbsp;hodně dlouho trvalo.</span></p>
          <p class="chunk" data-nb-ref-number="35" data-nb-words="11" data-nb-chars="87"><span class="idea" data-nb-ref-number="35" id="idea35" data-nb-words="11" data-nb-chars="87">A&nbsp;ty všechny naděje zklamala poznámka amerického poštovního úřadu: „Addressee unknown.“</span></p>
          <p class="chunk" data-nb-ref-number="36" data-nb-words="20" data-nb-chars="117"><span class="idea" data-nb-ref-number="36" id="idea36" data-nb-words="20" data-nb-chars="117">Kovář Kalista vyjádřil se, že&nbsp;Tomek je&nbsp;starý známý lotr a&nbsp;že to&nbsp;starosta při příštích obecních volbách sotva vyhraje.</span></p>
          <p class="chunk" data-nb-ref-number="37" data-nb-words="52" data-nb-chars="313"><span class="idea" data-nb-ref-number="37" id="idea37" data-nb-words="52" data-nb-chars="313">A&nbsp;obecní býk za&nbsp;těch drobných starostí obce, které patřil, žral s&nbsp;velkou chutí, spokojeně funěl a&nbsp;myslil na&nbsp;své milenky, které mu&nbsp;přivedli a&nbsp;které ještě přivedou. Zejména vzpomínal na&nbsp;jednu jalovici s&nbsp;velkou lysinou, kterou viděl na&nbsp;nějaké své cestě a&nbsp;kterou slyšel, když ho&nbsp;ucítila zdálky, panensky bučet touhou.</span></p>
          <p class="chunk" data-nb-ref-number="38" data-nb-words="36" data-nb-chars="211"><span class="idea" data-nb-ref-number="38" id="idea38" data-nb-words="36" data-nb-chars="211">V&nbsp;takovém okamžiku se&nbsp;velmi rozdováděl, zmítal sebou u&nbsp;jeslí a&nbsp;řval nad kruhem, ke&nbsp;kterému byl uvázán. Když ho&nbsp;pak vedli do&nbsp;ohrady, kde seznamoval se&nbsp;s&nbsp;krávami, které mu&nbsp;přiváděli, neodpustil si&nbsp;veselých kousků.</span></p>
          <p class="chunk" data-nb-ref-number="39" data-nb-words="41" data-nb-chars="262"><span class="idea" data-nb-ref-number="39" id="idea39" data-nb-words="41" data-nb-chars="262">Jednou prohnal až&nbsp;k&nbsp;starostovům přespolního listonoše, takže starosta měl o&nbsp;několik minut dřív v&nbsp;ruce psaní, které mu&nbsp;listonoš nesl. Psaní bylo od&nbsp;starosty nad Přísednicí, který svěřil papíru, že&nbsp;vikář z&nbsp;Přísednice starostu z&nbsp;Jablečna pomlouvá kvůli tomu býkovi.</span></p>
          <h2 id="iii" class="chunk" data-nb-ref-number="40" data-nb-words="1" data-nb-chars="3"><span class="idea" data-nb-ref-number="40" id="idea40" data-nb-words="1" data-nb-chars="3">III</span></h2>
          <p class="chunk" data-nb-ref-number="41" data-nb-words="27" data-nb-chars="148"><span class="idea" data-nb-ref-number="41" id="idea41" data-nb-words="27" data-nb-chars="148">Pan vikář často kázal o&nbsp;tom, že&nbsp;msta patří Bohu. Zároveň však kázával též, že&nbsp;člověk snadno podléhá vášni a&nbsp;že pak zapomene na&nbsp;všechny dobré zásady.</span></p>
          <p class="chunk" data-nb-ref-number="42" data-nb-words="24" data-nb-chars="142"><span class="idea" data-nb-ref-number="42" id="idea42" data-nb-words="24" data-nb-chars="142">Toho posledního se&nbsp;držel houževnatě a&nbsp;podařilo se&nbsp;mu&nbsp;vždy bez velkých duševních zápasů zapomenout na&nbsp;všechny ty&nbsp;dobré zásady a&nbsp;citáty z&nbsp;bible.</span></p>
          <p class="chunk" data-nb-ref-number="43" data-nb-words="44" data-nb-chars="270"><span class="idea" data-nb-ref-number="43" id="idea43" data-nb-words="44" data-nb-chars="270">Když se&nbsp;dozvěděl, že&nbsp;starosta v&nbsp;Jablečnu zakoupil obecního býka, zprvu nevěděl, zdali nemá to&nbsp;oznámit soudu, jak nakládají v&nbsp;Jablečnu s&nbsp;darem Františka Tomka, kterému nemohl dříve přijít na&nbsp;jméno. Potom si&nbsp;to&nbsp;rozmyslel a&nbsp;započal ve&nbsp;své farnosti drobnou práci mezi lidem.</span></p>
          <p class="chunk" data-nb-ref-number="44" data-nb-words="45" data-nb-chars="268"><span class="idea" data-nb-ref-number="44" id="idea44" data-nb-words="45" data-nb-chars="268">Vymyslil si&nbsp;celou historii. „Vidíte,“ říkal jako mimochodem, „tak okradli sirotky a&nbsp;vdovy v&nbsp;Jablečnu. Vzali peníze ze&nbsp;sirotčí pokladny a&nbsp;koupili si&nbsp;za&nbsp;to&nbsp;obecního býka. Mlýny boží melou pomalu, ale jistě. Uvidíte, že&nbsp;jim Bůh toho býka nepožehná a&nbsp;že se&nbsp;jim nevyplatí.“</span></p>
          <p class="chunk" data-nb-ref-number="45" data-nb-words="22" data-nb-chars="129"><span class="idea" data-nb-ref-number="45" id="idea45" data-nb-words="22" data-nb-chars="129">Jednou z&nbsp;Přísednice dal si&nbsp;jeden sedlák připustit krávu býkem z&nbsp;Jablečna a&nbsp;pak se&nbsp;jí&nbsp;narodilo dvouhlavé tele, které musili zabít.</span></p>
          <p class="chunk" data-nb-ref-number="46" data-nb-words="18" data-nb-chars="106"><span class="idea" data-nb-ref-number="46" id="idea46" data-nb-words="18" data-nb-chars="106">„Vidíte,“ říkal pan vikář s&nbsp;velkou radostí, „už počínají mlýny boží mlít. To&nbsp;dvouhlavé tele je&nbsp;prst boží.“</span></p>
          <p class="chunk" data-nb-ref-number="47" data-nb-words="46" data-nb-chars="278"><span class="idea" data-nb-ref-number="47" id="idea47" data-nb-words="46" data-nb-chars="278">Vše to&nbsp;bylo popsáno důkladně v&nbsp;onom psaní, zejména to, že&nbsp;pan vikář nijak jinak nenazývá starostu z&nbsp;Jablečna než zlodějem. Psaní učinilo velký dojem a&nbsp;pochopitelný rozruch a&nbsp;přišlo právě v&nbsp;době, kdy i&nbsp;kravám vikářovým bylo nutno poskytnout trochu lásky obecního býka z&nbsp;Jablečna.</span></p>
          <p class="chunk" data-nb-ref-number="48" data-nb-words="27" data-nb-chars="161"><span class="idea" data-nb-ref-number="48" id="idea48" data-nb-words="27" data-nb-chars="161">Prohlížeje si&nbsp;je&nbsp;jednoho večera, řekl pan vikář: „Zítra je&nbsp;povedeme do&nbsp;Jablečna, snad mně to&nbsp;ten lump starosta udělá zadarmo, aby si&nbsp;mne ještě více nerozhněval.“</span></p>
          <p class="chunk" data-nb-ref-number="49" data-nb-words="41" data-nb-chars="236"><span class="idea" data-nb-ref-number="49" id="idea49" data-nb-words="41" data-nb-chars="236">Druhého dne bučel obecní býk v&nbsp;Jablečnu, když cítil, jak vedou kolem krávy pana vikáře, touhou ve&nbsp;stáji, ale bučel ten dovádivý chlípník nadarmo. Pasák jen řekl starostovi, že&nbsp;vede krávy od&nbsp;pana vikáře, a&nbsp;starosta bral už&nbsp;na&nbsp;něho vidle.</span></p>
          <p class="chunk" data-nb-ref-number="50" data-nb-words="19" data-nb-chars="119"><span class="idea" data-nb-ref-number="50" id="idea50" data-nb-words="19" data-nb-chars="119">„Vyřiď, holomku,“ zařval na&nbsp;uděšeného pasáka, „že náš obecní bejk není pro vikářovy krávy. Já&nbsp;mu&nbsp;dám sirotčí pokladnu.“</span></p>
          <p class="chunk" data-nb-ref-number="51" data-nb-words="26" data-nb-chars="156"><span class="idea" data-nb-ref-number="51" id="idea51" data-nb-words="26" data-nb-chars="156">Krávy smutně bučely, býk bučel a&nbsp;pan vikář zuřil, až&nbsp;asi za&nbsp;rok najednou řekl ke&nbsp;kostelníkovi: „Zítra rozsvítíte tu&nbsp;velkou svíci u&nbsp;oltá­ře svatého patrona.“</span></p>
          <p class="chunk" data-nb-ref-number="52" data-nb-words="17" data-nb-chars="95"><span class="idea" data-nb-ref-number="52" id="idea52" data-nb-words="17" data-nb-chars="95">To&nbsp;se&nbsp;právě dozvěděl, že&nbsp;obecní býk v&nbsp;Jablečnu se&nbsp;stal impotentním a&nbsp;že ho&nbsp;prodávají řezníkovi.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_078.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>