<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Logické a&nbsp;nelogické hlavy">
    <meta name="apple-mobile-web-app-capable" content="yes">
    <title>Logické a&nbsp;nelogické hlavy</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_035.html">
    <link rel="next" href="./povidky_ii_037.html">
    <meta name="nb-order" content="32">
    <link rel="self" href="povidky_ii_036.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="983" data-nb-chars="6356">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_035.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="25"><span class="idea" data-nb-ref-number="1" id="idea1" data-nb-words="4" data-nb-chars="25">Logické a&nbsp;nelogické hlavy</span></h1>
        <section>
          <p class="chunk" data-nb-ref-number="2" data-nb-words="55" data-nb-chars="347"><span class="idea" data-nb-ref-number="2" id="idea2" data-nb-words="55" data-nb-chars="347">Když profesor Antonín Tlamicha zemřel, zbyl mezi jinými věcmi a&nbsp;spisy, které zůstavil světu z&nbsp;oboru chemie, fyziky a&nbsp;matematiky, i&nbsp;malý sešitek poznámek s&nbsp;podivným nápisem Lanl&nbsp;H. Zápisník tento byl pln jmen a&nbsp;komise, která zabývala se&nbsp;zkoumáním jeho pozůstalosti, seznala, že&nbsp;zápisník ten není ničím jiným než knihou prospěchů jeho bývalých žáků.</span></p>
          <p class="chunk" data-nb-ref-number="3" data-nb-words="23" data-nb-chars="184"><span class="idea" data-nb-ref-number="3" id="idea3" data-nb-words="23" data-nb-chars="184">Pozůstalost profesora Tlamichy připadla muzeu a&nbsp;stkví se&nbsp;dnes v&nbsp;literárně-pedagogicko-historickém oddělení, i&nbsp;zápisník profesora Tlamichy s&nbsp;nepochopeným a&nbsp;neprozkoumaným názvem Lanl H.</span></p>
          <p class="chunk" data-nb-ref-number="4" data-nb-words="69" data-nb-chars="498"><span class="idea" data-nb-ref-number="4" id="idea4" data-nb-words="69" data-nb-chars="498">Na&nbsp;první straně poznámek například stálo: „Hovora 6, n&nbsp;l&nbsp;H.“ Komise učené společnosti pedagogicko-literárně-historické rozluštila rychle, co&nbsp;znamená „Hovora 6“. 6&nbsp;znamená strašlivý zjev, číslicí, pojem pro úplného ignoranta: „Hovora zcela nedostatečně.“ Další rozluštil jednoho dne návštěvník onoho oddělení, který zastaviv se&nbsp;před zápisníkem ve&nbsp;skříni, povzdechl: „Ano, ano, kdo jsou ty&nbsp;časy, kdy Hovora dostával šestky a&nbsp;byl nelogickou hlavou. Logické a&nbsp;nelogické hlavy, milý profesore Tlamicho!“</span></p>
          <p class="chunk" data-nb-ref-number="5" data-nb-words="24" data-nb-chars="169"><span class="idea" data-nb-ref-number="5" id="idea5" data-nb-words="24" data-nb-chars="169">Tím byla záhada tajemných písmen rozluštěna jeho bývalým žákem a&nbsp;nezbývá nic jiného než na&nbsp;tomto místě ocenit stručně vychovatelskou činnost profesora Antonína Tlamichy.</span></p>
          <p class="chunk" data-nb-ref-number="6" data-nb-words="30" data-nb-chars="209"><span class="idea" data-nb-ref-number="6" id="idea6" data-nb-words="30" data-nb-chars="209">Profesor Tlamicha nenáviděl k&nbsp;smrti nelogických hlav, kdežto vážil si&nbsp;hlav logických. Dle toho zařídil také svá jednání. Záludnými otázkami hleděl vyzkoumat, zdali jeho žáci jsou logickými hlavami, či&nbsp;nikoliv.</span></p>
          <p class="chunk" data-nb-ref-number="7" data-nb-words="13" data-nb-chars="85"><span class="idea" data-nb-ref-number="7" id="idea7" data-nb-words="13" data-nb-chars="85">Nelogické hlavy přísně trestal, neboť dle něho nelogické hlavy nemají práva na&nbsp;život.</span></p>
          <p class="chunk" data-nb-ref-number="8" data-nb-words="68" data-nb-chars="443"><span class="idea" data-nb-ref-number="8" id="idea8" data-nb-words="68" data-nb-chars="443">„Ano,“ říkal po&nbsp;obdržené odpovědi. „Kazuba má&nbsp;šestku a&nbsp;píši n, nelogická hlava. Kazubo, Kazubo, nebojíte se&nbsp;boha? Říci ‚molekule‘! Neříká se&nbsp;ryba, rybe, neříká se&nbsp;molekula, molekule. Říká se&nbsp;ryba, ryby, molekula, molekuly, Kazubo. Jste slabý pro život a&nbsp;při příležitosti nejbližší podrazím vám nohy. Ano, logické uvažování, hoši, je&nbsp;tedy čímsi mohutným, tedy, studenti, zdalipak je&nbsp;správné rčení: Na&nbsp;trhu bylo laciné víno? Co&nbsp;myslíte, Hovoro?“</span></p>
          <p class="chunk" data-nb-ref-number="9" data-nb-words="14" data-nb-chars="83"><span class="idea" data-nb-ref-number="9" id="idea9" data-nb-words="14" data-nb-chars="83">Ozval se&nbsp;Hovora: „Řekne-li někdo: Na&nbsp;trhu bylo laciné víno, není to&nbsp;rčení správné.“</span></p>
          <p class="chunk" data-nb-ref-number="10" data-nb-words="142" data-nb-chars="872"><span class="idea" data-nb-ref-number="10" id="idea10" data-nb-words="142" data-nb-chars="872">„Výborně, Hovoro, píši: Hovora h&nbsp;l, hlava logická, a&nbsp;dále, Hovoro, vysvětlete blíže tento pojem nesprávnosti. Proč není správné říci: Na&nbsp;trhu bylo laciné víno. Vy&nbsp;mlčíte, dobře, Hovoro! Píši Hovora 6, n&nbsp;l, nelogická hlava. Tedy když není koláč navrchu mazaný, tedy je&nbsp;mazaný vespod. Ozbrojí-li chemik oko své brýlemi chemickými, jaké rčení je&nbsp;správné? Nikdo se&nbsp;nehlásí, jak vidím. Se&nbsp;slzou v&nbsp;oku, se&nbsp;srdcem zarmouceným, lavici po&nbsp;lavici musím dát napsati šestky. Zodpovím otázku sám. Chemik, ozbrojí-li své oko brýlemi chemickými, řekne: Na&nbsp;trhu byly laciné vinné hrozny. Zdalipak jest to&nbsp;totožné, víno a&nbsp;vinné hrozny, samo sebou se&nbsp;rozumí, že&nbsp;se&nbsp;nikdo nehlásí. Se&nbsp;srdcem probodeným píši lavici po&nbsp;lavici nových šestek řadu. Zodpovím otázku sám. Není totožné víno a&nbsp;vinné hrozny. Víno jest produkt a&nbsp;poznamenejte si, že&nbsp;víno vyrábí se&nbsp;z&nbsp;vinných hroznů. Přemýšlejte o&nbsp;tom!“</span></p>
          <p class="chunk" data-nb-ref-number="11" data-nb-words="15" data-nb-chars="85"><span class="idea" data-nb-ref-number="11" id="idea11" data-nb-words="15" data-nb-chars="85">A&nbsp;jak logickým byl profesor Tlamicha ve&nbsp;škole, tak logickým byl i&nbsp;v&nbsp;životě soukromém.</span></p>
          <p class="chunk" data-nb-ref-number="12" data-nb-words="116" data-nb-chars="760"><span class="idea" data-nb-ref-number="12" id="idea12" data-nb-words="116" data-nb-chars="760">Když ponejprv seznámil se&nbsp;prostřednictvím ředitele ústavu se&nbsp;slečnou Varšovou, napsal pečlivě do&nbsp;svých poznámek: „Slečna Varšová, n&nbsp;l, nelogická hlava.“ Později častěji s&nbsp;ní chodil a&nbsp;studoval blíže její logické úvahy, jako za&nbsp;onoho památného dne, kdy začal jí&nbsp;vykládat význam kysličníku vodičitého v&nbsp;přírodě, vliv chlorovodíku na&nbsp;dýchací ústroje a&nbsp;skončil tím: „Po všech odpovědech, které dostávám, vidím se&nbsp;nucena obrátiti se&nbsp;k&nbsp;vám otázkou, zdali ke&nbsp;mně cítíte náklonnost v&nbsp;míře sebenepatrnější. Odpovězte logicky, ctěná slečno. Že&nbsp;nevíte? Tedy když není koláč navrchu mazaný, je&nbsp;mazaný vespod. Buď vás miluji, či&nbsp;nemiluji. Se&nbsp;srdcem zarmouceným vidím se&nbsp;nucena pro dnešek ukončiti tuto rozmluvu a&nbsp;napsati: Slečna Varšová, n&nbsp;l, hlava nelogická. Buďte sbohem!“</span></p>
          <p class="chunk" data-nb-ref-number="13" data-nb-words="72" data-nb-chars="474"><span class="idea" data-nb-ref-number="13" id="idea13" data-nb-words="72" data-nb-chars="474">Druhého dne dostal od&nbsp;ní&nbsp;psaní následujícího obsahu: „Ctěný pane! Prosím, odpusťte mé&nbsp;divné včerejší chování, které Vás zarmoutilo. Ačkoliv vím, že&nbsp;ve&nbsp;Vašich očích budu považována za&nbsp;příliš smělou, odpovídám na&nbsp;včerejší Vaši otázku, že&nbsp;cítím k&nbsp;Vám neobyčejné sympatie. Jsem vychována bez všech předsudků, a&nbsp;proto prosím, abyste snad nepovažoval tento krok za&nbsp;nějaké neskonale smělé podnikání. Ke&nbsp;kroku tomu mne nutí má&nbsp;povaha, které jste opravdu nejbližším. Jsem vychována…“</span></p>
          <p class="chunk" data-nb-ref-number="14" data-nb-words="25" data-nb-chars="151"><span class="idea" data-nb-ref-number="14" id="idea14" data-nb-words="25" data-nb-chars="151">Profesor Tlamicha ani dál nečetl a&nbsp;do svého zápisníku napsal: „Sl. Varšová, H&nbsp;l, hlava logická,“ a&nbsp;zároveň obdržela od&nbsp;něho zálepku s&nbsp;logickým obsahem:</span></p>
          <p class="chunk" data-nb-ref-number="15" data-nb-words="53" data-nb-chars="356"><span class="idea" data-nb-ref-number="15" id="idea15" data-nb-words="53" data-nb-chars="356">„Ctěná slečno! Ptejme se: Cítíte ke&nbsp;mně náklonnost vroucí, či&nbsp;náklonnost přátelskou? Škrtneme-li v&nbsp;této rovnici a&nbsp;i b, zbude pouze náklonnost. Násobíme-li posledního činitele navzájem, shledáme, že&nbsp;ku&nbsp;společnému soužití zbývá ještě svolení Vaších pp. rodičů. Otázku tu&nbsp;zodpovím sám v&nbsp;nejbližší době. Ptejme se: Kdy mohu předstoupiti před Vaše pány rodiče?“</span></p>
          <p class="chunk" data-nb-ref-number="16" data-nb-words="13" data-nb-chars="91"><span class="idea" data-nb-ref-number="16" id="idea16" data-nb-words="13" data-nb-chars="91">Obdržev přesné datum, předstoupil profesor Tlamicha před její pány rodiče po&nbsp;logické úvaze.</span></p>
          <p class="chunk" data-nb-ref-number="17" data-nb-words="48" data-nb-chars="322"><span class="idea" data-nb-ref-number="17" id="idea17" data-nb-words="48" data-nb-chars="322">„Mám-li,“ řekl jejímu otci, „osmnáct set zlatých čili třicet šest set korun ročního příjmu, tedy obnos, který kdybychom proměnili na&nbsp;desetihaléře a&nbsp;jeden položili vedle druhého, pokryli bychom tím 82&nbsp;čtvereční metry, dovoluji si&nbsp;požádati o&nbsp;ruku vaší slečny dcery. Prosím o&nbsp;rychlou odpověď, poněvadž jsem dosud neposnídal.“</span></p>
          <p class="chunk" data-nb-ref-number="18" data-nb-words="26" data-nb-chars="150"><span class="idea" data-nb-ref-number="18" id="idea18" data-nb-words="26" data-nb-chars="150">„Pane profesore,“ řekl otec nadšeně, „jsem prostý muž a&nbsp;nikdy jsem nemluvil do&nbsp;větru. Když ji&nbsp;chcete, vezměte si&nbsp;ji. Výbavu má&nbsp;a&nbsp;peníze také dostane.“</span></p>
          <p class="chunk" data-nb-ref-number="19" data-nb-words="28" data-nb-chars="176"><span class="idea" data-nb-ref-number="19" id="idea19" data-nb-words="28" data-nb-chars="176">„Ach, peníze,“ řekl profesor Tlamicha, „nejedná se&nbsp;mně v&nbsp;prvé řadě o&nbsp;peníze. Není-li však koláč na&nbsp;povrchu mazaný, je&nbsp;mazaný vespod. Kolik vlastně dostane peněz měny rakouské?“</span></p>
          <p class="chunk" data-nb-ref-number="20" data-nb-words="87" data-nb-chars="545"><span class="idea" data-nb-ref-number="20" id="idea20" data-nb-words="87" data-nb-chars="545">Byl odveden do&nbsp;jídelny, kde při snídaní vysvětlili mu&nbsp;hypotéky na&nbsp;domě a&nbsp;ukázali spořitelní knížku. Když přišlo víno na&nbsp;stůl, promluvil profesor Tlamicha v&nbsp;přípitku na&nbsp;pány rodiče: „Ptejte se&nbsp;mne, jsem-li spokojen. Odpovídám: Optán jsa, zdali jsem spokojen, hlavou kývám a&nbsp;dím: Plnou měrou. Vynasnažím se, abych vaši slečnu dceru miloval, což nebude mně činit žádných obtíží, poněvadž jsem již požádal o&nbsp;její ruku, kterou jsem obdržel. Více nemám ničeho již říci a&nbsp;připíjím toliko, konče přípitek slovy: Jsem blažen, spokojen a&nbsp;důvěry té&nbsp;hoden.“</span></p>
          <p class="chunk" data-nb-ref-number="21" data-nb-words="49" data-nb-chars="287"><span class="idea" data-nb-ref-number="21" id="idea21" data-nb-words="49" data-nb-chars="287">Za&nbsp;šest neděl byla svatba a&nbsp;po svatbě za&nbsp;čtvrt roku zmizela mu&nbsp;náhle manželka s&nbsp;nějakým přítelem z&nbsp;mládí. Dověděl se&nbsp;to&nbsp;právě v&nbsp;přestávce, vyňal zápisník a&nbsp;klidně napsal: „Profesor Tlamicha,&nbsp;h&nbsp;n, hlava nelogická,“ a&nbsp;vešel do&nbsp;třídy pravě: „Vidím se&nbsp;nucena dnes nadobyčej přísně zkoumati.“</span></p>
          <p class="chunk" data-nb-ref-number="22" data-nb-words="9" data-nb-chars="44"><span class="idea" data-nb-ref-number="22" id="idea22" data-nb-words="9" data-nb-chars="44">A&nbsp;to bylo vše, co&nbsp;učinil v&nbsp;této záležitosti.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_037.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>