<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Tragický konec sekundána Petišky">
    <meta name="apple-mobile-web-app-capable" content="yes">
    <title>Tragický konec sekundána Petišky</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_059.html">
    <link rel="next" href="./povidky_ii_061.html">
    <meta name="nb-order" content="56">
    <link rel="self" href="povidky_ii_060.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1380" data-nb-chars="8447">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_059.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="32"><span class="idea" data-nb-ref-number="1" id="idea1" data-nb-words="4" data-nb-chars="32">Tragický konec sekundána Petišky</span></h1>
        <section>
          <p class="chunk" data-nb-ref-number="2" data-nb-words="60" data-nb-chars="389"><span class="idea" data-nb-ref-number="2" id="idea2" data-nb-words="60" data-nb-chars="389">Měsíc redigoval jsem krajinský list Dřevické zájmy se&nbsp;zábavnou přílohou Jitřenka, kam psal kdekdo, koho jen napadlo, že&nbsp;má&nbsp;spisovatelský talent. Proč jsem odtamtud odešel, snad pochopí každý, kdo bude číst tuto zpověď nešťastného, uštvaného člověka, a&nbsp;odpustí mé&nbsp;hříšné duši. Píši to&nbsp;s&nbsp;přesvědčením, že&nbsp;snad přece se&nbsp;vyskytne dobrý člověk, který mne polituje, který nade mnou snad zapláče.</span></p>
          <p class="chunk" data-nb-ref-number="3" data-nb-words="29" data-nb-chars="176"><span class="idea" data-nb-ref-number="3" id="idea3" data-nb-words="29" data-nb-chars="176">Proč jsem odtamtud odešel? Spíše měl bych položit otázku, proč mne vyvedli z&nbsp;redakce za&nbsp;město, proč mně svázali řetízky ruce a&nbsp;četníky dali dopravit k&nbsp;zemskému trestnímu soudu.</span></p>
          <p class="chunk" data-nb-ref-number="4" data-nb-words="58" data-nb-chars="349"><span class="idea" data-nb-ref-number="4" id="idea4" data-nb-words="58" data-nb-chars="349">Proč? Proto, že&nbsp;jsem zabil sekundána Petišku v&nbsp;redakci, v&nbsp;redakčních hodinách a&nbsp;mrtvolu spálil i&nbsp;s&nbsp;jeho rukopisy po&nbsp;částech v&nbsp;redakčních kamnech. A&nbsp;když poslední jeho rukopis a&nbsp;poslední jeho palec u&nbsp;ruky dohořel, vypil jsem klidné čtvrtku vína (neboť rozčtvrcení tohoto ubohého sekundána dalo mně mnoho práce), zapálil si&nbsp;doutník a&nbsp;šel jsem se&nbsp;udat.</span></p>
          <p class="chunk" data-nb-ref-number="5" data-nb-words="45" data-nb-chars="270"><span class="idea" data-nb-ref-number="5" id="idea5" data-nb-words="45" data-nb-chars="270">Prosím, aby nikdo nevykládal si&nbsp;ve&nbsp;zlém mé&nbsp;jednání. Tak, jak je&nbsp;zde napsána, budou slyšet moji zpověď i&nbsp;páni porotci. Před porotou jinak se&nbsp;hájit nebudu. Žádám jen nyní, aby čtenáři opatrně četli tyto řádky, které jim náležitě osvětlí, proč jsem zabil sekundána Petišku.</span></p>
          <p class="chunk" data-nb-ref-number="6" data-nb-words="108" data-nb-chars="681"><span class="idea" data-nb-ref-number="6" id="idea6" data-nb-words="108" data-nb-chars="681">Jak jsem se&nbsp;již na&nbsp;začátku zmínil, je&nbsp;k&nbsp;Dřevickým zájmům přidávána zábavná příloha Jitřenka. Dřevické zájmy jsou jak orgánem městské rady, tak i&nbsp;orgánem okresního výboru a&nbsp;osobním orgánem městského starosty. Platu měl jsem od&nbsp;města sice jen sto dvacet korun měsíčně, ale za&nbsp;každou podařenou nadávku a&nbsp;senzační odhalení ze&nbsp;soukromého života osobních nepřátel městského starosty nebo pánů městských radních byl jsem zvlášť honorován. Za&nbsp;každou lokálku, ve&nbsp;které jsem spílal opozici, dostával jsem deset haléřů za&nbsp;řádek a&nbsp;věta, ve&nbsp;které stálo kupř.: „Víme, že&nbsp;onen mrzák jmenuje se&nbsp;Hubáček a&nbsp;že toto zmrzačené individuum má&nbsp;krám na&nbsp;dolním předměstí.“, ta&nbsp;věta honorována byla korunou.</span></p>
          <p class="chunk" data-nb-ref-number="7" data-nb-words="170" data-nb-chars="1068"><span class="idea" data-nb-ref-number="7" id="idea7" data-nb-words="170" data-nb-chars="1068">Mohl jsem tehdy, jak vidno, pěkně vyjíti s&nbsp;penězi a&nbsp;o&nbsp;nadávky nebylo nouze. Aby se&nbsp;pak v&nbsp;listě nehemžilo samými domácími dobytčaty, zavedl jsem i&nbsp;jiná zvířata do&nbsp;svých útoků, kraby a&nbsp;homary<a href="./resources/undefined">17</a>, sarančata, mšice, bagoly, paviány, puchýřníky a&nbsp;podobné, s&nbsp;kterými jmény jsem dovedl tak obratně zacházeti, že&nbsp;napadení v&nbsp;opravě, kterou nám zasílali, nestačili vyvraceti: „Není pravdou, že&nbsp;jsem bagolem africkým, nýbrž jest pravdou, že&nbsp;jmenuji se&nbsp;Roubíček Petr a&nbsp;pocházím z&nbsp;Příbrami. Není dále pravdou, že&nbsp;jsem paviánem, nýbrž jest pravdou, že&nbsp;ve&nbsp;zdejším místě jsem usedlý již od&nbsp;roku 1882. Není dále pravdou, že&nbsp;jsem puchýřníkem atd.“ Tato „zaslána“ a&nbsp;„opravy“ uveřejňoval jsem ochotně a&nbsp;provázel patřičnými případnými poznámkami, že&nbsp;kupř.&nbsp;– v&nbsp;případě pana Roubíčka nejde o&nbsp;bagola afrického, nýbrž o&nbsp;bagola australského, a&nbsp;že pan Roubíček správné rozlišuje oba druhy, když tvrdí, že&nbsp;není bagolem africkým. Co&nbsp;se&nbsp;pak týče toho, že&nbsp;byl nazván paviánem, jsme toho názoru, že&nbsp;nejedná se&nbsp;o&nbsp;paviána pláštíkového, nýbrž o&nbsp;zcela obyčejného paviána, psohlavou opici nejhoršího druhu…</span></p>
          <p class="chunk" data-nb-ref-number="8" data-nb-words="13" data-nb-chars="75"><span class="idea" data-nb-ref-number="8" id="idea8" data-nb-words="13" data-nb-chars="75">Takovým způsobem jsem si&nbsp;získával stále více sympatií a&nbsp;lidé si&nbsp;mne vážili.</span></p>
          <p class="chunk" data-nb-ref-number="9" data-nb-words="160" data-nb-chars="998"><span class="idea" data-nb-ref-number="9" id="idea9" data-nb-words="160" data-nb-chars="998">Bohužel, štěstí mé&nbsp;netrvalo dlouho. Bylo v&nbsp;to právě o&nbsp;prázdninách, kdy vrátil se&nbsp;syn městského radního Petiška, žák druhé třídy gymnaziální, z&nbsp;okresního města domů, a&nbsp;ještě téhož dne večer mne starý pan Petiška v&nbsp;redakci navštívil a&nbsp;jako mimochodem podotkl, že&nbsp;jeho hoch Venoušek je&nbsp;velice chytrý, bystrý chlapík, otevřená hlava. Ačkoli je&nbsp;hochovi teprve čtrnáct let, jeví prý neobyčejné spisovatelské nadání. Zejména výtečně se&nbsp;mu&nbsp;daří kratší črty. Když mu&nbsp;bylo šest let, sám si&nbsp;z&nbsp;hlavy vymyslil blahopřání k&nbsp;jmeninám dědečkovým. V&nbsp;devíti letech psal již básničky, roztomilé básničky s&nbsp;vlasteneckým koncem, kde vítězí Přemyslovci nad Tatary. Když chodil do&nbsp;páté třídy, složil panu řediteli básničku: „Bůh dej Vám, pane řediteli, mnoho štěstí, ať&nbsp;vidíte jen, všude růže kvésti a&nbsp;nesejdete nikdy v&nbsp;žití scestí, nás račte dále ku&nbsp;vzdělání vésti. Přidal jsem k&nbsp;tomu pět lahví moselského vína,“ podotkl, „a&nbsp;uzené selátko, a&nbsp;ředitel byl přímo unesen.“ Pravil dále, že&nbsp;Venoušek bude jednou jistě slavným.</span></p>
          <p class="chunk" data-nb-ref-number="10" data-nb-words="60" data-nb-chars="357"><span class="idea" data-nb-ref-number="10" id="idea10" data-nb-words="60" data-nb-chars="357">„Do té&nbsp;doby stále si&nbsp;píše pro sebe. Výborné věci, jak říkám, poněvadž já&nbsp;literatuře rozumím, neboť předplácím Máj. Jsou to&nbsp;hluboké věci, črty plné života a&nbsp;bude jistě jen ozdobou vašeho listu, když otisknete v&nbsp;Jitřence jeho črty. Hoch dává si&nbsp;jméno Jan Trnita z&nbsp;Čimelic. Aristokrat, jak říkám. Co&nbsp;se&nbsp;pak týče pravopisu, hledí se&nbsp;vyhnout pravopisným chybám.“</span></p>
          <p class="chunk" data-nb-ref-number="11" data-nb-words="25" data-nb-chars="148"><span class="idea" data-nb-ref-number="11" id="idea11" data-nb-words="25" data-nb-chars="148">Po&nbsp;tomto úvodu předložil mně črty sekundána Petišky (Jana Trnity z&nbsp;Čimelic) a&nbsp;opustil mne s&nbsp;přátelským stisknutím ruky. Vzal jsem první črtu a&nbsp;četl:</span></p>
          <p class="chunk" data-nb-ref-number="12" data-nb-words="134" data-nb-chars="781"><span class="idea" data-nb-ref-number="12" id="idea12" data-nb-words="134" data-nb-chars="781">Něco z&nbsp;dějin řeckých. Když Pausanias dobyl vítězství nedaleko města Ariména, přihodilo se, že&nbsp;se&nbsp;zamiloval do&nbsp;věštky delfické a&nbsp;poslal jí&nbsp;osm otroků se&nbsp;zlatým nádobím. Otroci však zlaté nádobí prodali a&nbsp;utekli do&nbsp;Malé Asie, kde si&nbsp;založili hospodářství a&nbsp;pěstovali na&nbsp;polích žito a&nbsp;ječmen. Mezitím Pausanias, dozvěděv se&nbsp;o&nbsp;zpronevěře otroků, vyslal za&nbsp;nimi válečnou loď, která se&nbsp;však na&nbsp;cestě setkala s&nbsp;perským loďstvem a&nbsp;byla zajata. Když se&nbsp;o&nbsp;tom Pausanias dozvěděl, kázal moře zbičovat a&nbsp;odebral se&nbsp;sám do&nbsp;Delf. V&nbsp;Delfách navštívil svatyni a&nbsp;byl řízně odbyt kněžími, když se&nbsp;snažil vniknout do&nbsp;věštírny kněžky. Od&nbsp;té&nbsp;doby scházel Pausanias na&nbsp;těle i&nbsp;na duchu, a&nbsp;když umíral, byla jeho poslední slova, aby Řekové ve&nbsp;svornosti hledali spásu. A&nbsp;tak i&nbsp;my Čechové máme být svornými!</span></p>
          <p class="chunk" data-nb-ref-number="13" data-nb-words="101" data-nb-chars="650"><span class="idea" data-nb-ref-number="13" id="idea13" data-nb-words="101" data-nb-chars="650">Druhá črta zněla: Smrt kostelníka u&nbsp;sv. Trojice v&nbsp;Praze. Na&nbsp;Novém Městě pražském žil za&nbsp;časů švédských válek kostelník Melichar. Když zrádný důstojník Otovalský, nešlechetný syn národa, rozboural hradby, aby se&nbsp;tudy dostali Švédové do&nbsp;Prahy, byl kostelník Melichar u&nbsp;sv. Trojice prvním, který počal zvonit na&nbsp;poplach. Poněvadž však neměl pomocníka, musel zvonit sám. Zasažen švédskou koulí, vypustil svého šlechetného ducha a&nbsp;tak si&nbsp;sám zvonil na&nbsp;pohřeb, vyburcovav studenty k&nbsp;boji se&nbsp;sveřepými Švédy. Byl po&nbsp;skončení války třicetileté s&nbsp;velkou slávou pohřben a&nbsp;každého roku rozezvučí se&nbsp;ve&nbsp;výroční den smrti samy zvony ve&nbsp;věži starobylého kostelíka.</span></p>
          <p class="chunk" data-nb-ref-number="14" data-nb-words="84" data-nb-chars="517"><span class="idea" data-nb-ref-number="14" id="idea14" data-nb-words="84" data-nb-chars="517">Třetí črta zněla: Mladý může, starý musí. Výměnkář Václav ležel na&nbsp;loži smrtelném a&nbsp;dal si&nbsp;k&nbsp;sobě zavolati své vnuky, kterým pravil s&nbsp;pohnutím, dříve než skonal v&nbsp;náručí svých synů: „Mladý může, starý musí.“ A&nbsp;do roka se&nbsp;uskutečnilo proroctví starého výměnkáře Václava, neboť napřed zemřel nejmladší jeho vnuk Robert, hned po&nbsp;něm Kristian, pak Josef, nato Vratislav a&nbsp;krátce po&nbsp;něm Břetislav. Do&nbsp;roka pomřela všechna vnoučata, takže opuštěná babička mohla směle říci nad rovy malých rabátek: „Mladý může, starý musí!“</span></p>
          <p class="chunk" data-nb-ref-number="15" data-nb-words="72" data-nb-chars="415"><span class="idea" data-nb-ref-number="15" id="idea15" data-nb-words="72" data-nb-chars="415">Čtvrtá črta zněla: Jaro ve&nbsp;vesnici! Jakmile slunce zasvitne, rozproudí se&nbsp;ve&nbsp;vesnici jaro a&nbsp;veselý život, poněvadž vylézají brouci ze&nbsp;svých doupat a&nbsp;lezou po&nbsp;trávě. Někdy i&nbsp;motýl přeletí vesničanům přes cestu a&nbsp;v&nbsp;okolí vesnic pěstují sedláci obilí. Na&nbsp;věži kostelíka usadí se&nbsp;občas ptáci, kteří se&nbsp;dívají na&nbsp;vesničany a&nbsp;všemožné pečují o&nbsp;mláďata. A&nbsp;proto volám ke&nbsp;všem pilným rolníkům: „Je jaro ve&nbsp;vsi, jaro je&nbsp;tu!“</span></p>
          <p class="chunk" data-nb-ref-number="16" data-nb-words="72" data-nb-chars="416"><span class="idea" data-nb-ref-number="16" id="idea16" data-nb-words="72" data-nb-chars="416">Pátá črta zněla: Nechoď za&nbsp;školu! Ve&nbsp;velkém městě usnesli se&nbsp;dva hoši, že&nbsp;půjdou za&nbsp;školu, aby se&nbsp;vyhnuli početnímu úkolu. Blízko města byl rybník a&nbsp;oba hoši šli se&nbsp;koupat. Poněvadž neuměli plavat, byli by&nbsp;se&nbsp;málem utopili a&nbsp;jen s&nbsp;velkou námahou byli vytaženi. Početnímu úkolu však neušli, neboť ten den učitel odložil početní úkol na&nbsp;druhou středu. Z&nbsp;toho jest vidět, v&nbsp;jaké nebezpečí vrhají se&nbsp;nesvědomití školáci.</span></p>
          <p class="chunk" data-nb-ref-number="17" data-nb-words="17" data-nb-chars="123"><span class="idea" data-nb-ref-number="17" id="idea17" data-nb-words="17" data-nb-chars="123">Velectění! Nedovedete si&nbsp;představit, v&nbsp;jakém duševním stavu jsem byl po&nbsp;přečtení tohoto pátého příspěvku sekundána Petišky.</span></p>
          <p class="chunk" data-nb-ref-number="18" data-nb-words="10" data-nb-chars="57"><span class="idea" data-nb-ref-number="18" id="idea18" data-nb-words="10" data-nb-chars="57">Večer přišla jeho teta a&nbsp;přinesla nových dvacet jeho črt.</span></p>
          <p class="chunk" data-nb-ref-number="19" data-nb-words="12" data-nb-chars="73"><span class="idea" data-nb-ref-number="19" id="idea19" data-nb-words="12" data-nb-chars="73">Druhého dne ráno přišel otec Venouška Petišky a&nbsp;přinesl nových deset črt.</span></p>
          <p class="chunk" data-nb-ref-number="20" data-nb-words="48" data-nb-chars="303"><span class="idea" data-nb-ref-number="20" id="idea20" data-nb-words="48" data-nb-chars="303">V&nbsp;poledne téhož dne přinesla mně jeho sestra novou práci Venouška Petišky, kterou mně přečetla se&nbsp;zápalem. Byla to&nbsp;úvaha Proč studující středních škol vypichují ptáčátkům oči. Líčil tam živými barvami, jak se&nbsp;to&nbsp;dělá, chceme-li ptákům vypíchati oči, a&nbsp;jak potom pronásledují nás v&nbsp;stáří výčitky svědomí.</span></p>
          <p class="chunk" data-nb-ref-number="21" data-nb-words="21" data-nb-chars="124"><span class="idea" data-nb-ref-number="21" id="idea21" data-nb-words="21" data-nb-chars="124">„Píše také delší povídku,“ řekla jeho sestra „a&nbsp;přijde vám přečíst začátek!“ Co&nbsp;jsem si&nbsp;měl počíti? Koupil jsem si&nbsp;revolver.</span></p>
          <p class="chunk" data-nb-ref-number="22" data-nb-words="11" data-nb-chars="68"><span class="idea" data-nb-ref-number="22" id="idea22" data-nb-words="11" data-nb-chars="68">Druhého dne přišel skutečné ubohý sekundán a&nbsp;důvěrně mně podal ruce.</span></p>
          <p class="chunk" data-nb-ref-number="23" data-nb-words="14" data-nb-chars="68"><span class="idea" data-nb-ref-number="23" id="idea23" data-nb-words="14" data-nb-chars="68">Zamkl jsem za&nbsp;ním dveře a&nbsp;řekl mu: „Vy chcete psát i&nbsp;delší povídky?“</span></p>
          <p class="chunk" data-nb-ref-number="24" data-nb-words="2" data-nb-chars="12"><span class="idea" data-nb-ref-number="24" id="idea24" data-nb-words="2" data-nb-chars="12">Kývl hlavou.</span></p>
          <p class="chunk" data-nb-ref-number="25" data-nb-words="13" data-nb-chars="82"><span class="idea" data-nb-ref-number="25" id="idea25" data-nb-words="13" data-nb-chars="82">„Budete hodně psát, neustále psát, posílat mně příbuzné, aby mně vaše věci četli?“</span></p>
          <p class="chunk" data-nb-ref-number="26" data-nb-words="1" data-nb-chars="6"><span class="idea" data-nb-ref-number="26" id="idea26" data-nb-words="1" data-nb-chars="6">„Ano!“</span></p>
          <p class="chunk" data-nb-ref-number="27" data-nb-words="29" data-nb-chars="172"><span class="idea" data-nb-ref-number="27" id="idea27" data-nb-words="29" data-nb-chars="172">To&nbsp;bylo také jeho poslední slovo. Nač se&nbsp;o&nbsp;tom rozšiřovat? Zastřelil jsem ho&nbsp;s&nbsp;rozkoší. Nechť veřejnost sezná, zda jsem nejednal správně. Zabil jsem nového Q.&nbsp;M.&nbsp;Vyskočila!</span></p>
          <blockquote class="chunk" data-nb-ref-number="28" data-nb-words="3" data-nb-chars="17"><span class="idea" data-nb-ref-number="28" id="idea28" data-nb-words="3" data-nb-chars="17"><p><em>Karikatury – 1910</em></p></span></blockquote>
          <hr>
          <p class="chunk" data-nb-ref-number="29" data-nb-words="4" data-nb-chars="20"><span class="idea" data-nb-ref-number="29" id="idea29" data-nb-words="4" data-nb-chars="20"><em><a href="./resources/undefined">17</a> Humry. Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_061.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>