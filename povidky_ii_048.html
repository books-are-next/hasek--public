<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Lidská ješitnost">
    <meta name="apple-mobile-web-app-capable" content="yes">
    <title>Lidská ješitnost</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_047.html">
    <link rel="next" href="./povidky_ii_049.html">
    <meta name="nb-order" content="44">
    <link rel="self" href="povidky_ii_048.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="893" data-nb-chars="5371">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_047.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="16"><span class="idea" data-nb-ref-number="1" id="idea1" data-nb-words="2" data-nb-chars="16">Lidská ješitnost</span></h1>
        <section>
          <p class="chunk" data-nb-ref-number="2" data-nb-words="320" data-nb-chars="1947"><span class="idea" data-nb-ref-number="2" id="idea2" data-nb-words="320" data-nb-chars="1947">Jako lokální referent měl jsem příležitost obdivovat se&nbsp;tomu, jak jsou lidé ješitní… Jednoho dne se&nbsp;stalo, že&nbsp;jsem napsal, jak jistý pan Václav Stránský ze&nbsp;Smíchova opil se&nbsp;ve&nbsp;výčepu lihovin na&nbsp;Kinského třídě tou měrou, že&nbsp;byl vyhozen za&nbsp;velkého sběhu z&nbsp;kořalny, přičemž mu&nbsp;byl naražen klobouk. Druhého dne dostavil se&nbsp;pan Václav Stránský do&nbsp;redakce a&nbsp;žádal mne velice rozčileně, abych opravil onu lokálku o&nbsp;něm v&nbsp;ten smysl, že&nbsp;mu&nbsp;byl naražen cylindr, a&nbsp;ne nějaký prachobyčejný klobouk. Jiný případ udál se&nbsp;za&nbsp;několik dní a&nbsp;příčinou toho byla moje zpráva z&nbsp;listu, ve&nbsp;kterém jsem popisoval vypuknutí ohně v&nbsp;uzenářském krámě pana Slabého. Napsal jsem, že&nbsp;nebezpečí ohně bylo vskutku veliké, neboť mouka v&nbsp;uzenkách chytla elementární silou. Napsal jsem to&nbsp;v&nbsp;dobrém úmyslu, abych čtenáře pobavil, neboť pokládal jsem to&nbsp;za&nbsp;svatou povinnost, aby lokální referent nebyl suchý. Druhého dne přišli do&nbsp;redakce tři páni: uzenář pan Slabý, jeho otec a&nbsp;jeho dědeček. Nejvýbojněji počínal si&nbsp;starý pán, který pobízel svého syna a&nbsp;vnuka, aby mně bez milosti pár vrazili, zatímco vnuk sentimentálně křičel: „Jen ochutnejte naše buřty!“, kdežto jeho otec hulákal, že&nbsp;jsem mu&nbsp;zkazil živnost. Když se&nbsp;situace stávala kritickou, přišel šéfredaktor a&nbsp;já z&nbsp;taktických důvodů uznal za&nbsp;vhodné se&nbsp;ztratit, když jsem vykoktal, aby si&nbsp;to&nbsp;vyjednali se&nbsp;zodpovědným redaktorem. Jakmile jsem vyslovil ono slovo zodpovědný, zalíbilo se&nbsp;návštěvníkům tou měrou, že&nbsp;mého šéfredaktora tahali jako děti štěně, a&nbsp;když jim konečně utekl, chytali ho&nbsp;po&nbsp;všech místnostech redakčních, běželi za&nbsp;ním do&nbsp;tiskárny, a&nbsp;když konečně se&nbsp;uzavřel v&nbsp;nejmenší místnosti, bouchali na&nbsp;něho a&nbsp;chtěli se&nbsp;vlámat dovnitř, jak se&nbsp;to&nbsp;dělá za&nbsp;časů cholery, přičemž dědeček počínal si&nbsp;opět nejzuřivěji, kopal do&nbsp;dveří a&nbsp;řval: „My ti&nbsp;osolíme tu&nbsp;mouku v&nbsp;těch buřtech!“, zatímco šéfredaktor volal svým tenkým hlasem: „Pánové, já&nbsp;za&nbsp;nic nemohu, to&nbsp;se&nbsp;dostalo z&nbsp;policejního ředitelství a&nbsp;bez mého vědomí do&nbsp;listu!“</span></p>
          <p class="chunk" data-nb-ref-number="3" data-nb-words="456" data-nb-chars="2722"><span class="idea" data-nb-ref-number="3" id="idea3" data-nb-words="456" data-nb-chars="2722">Zajisté každý ze&nbsp;čtenářů ví, jak často pro nedostatek povinné péče redaktorské soudcové z&nbsp;lidu odsuzují zodpovědné redaktory, a&nbsp;tito tři mužové počínali si&nbsp;hůř než porotci v&nbsp;Mexiku. Teprve když sluhové redakční se&nbsp;sběhli, byla násilím ona uzenářská rodina odstraněna a&nbsp;šla si&nbsp;to&nbsp;vyjednat na&nbsp;policii. Když pak jsem přišel později na&nbsp;policejní ředitelství pro zlámané nohy, sebevraždy a&nbsp;surové kočí a&nbsp;pro nějakou tu&nbsp;srážku s&nbsp;elektrickou tramvají a&nbsp;pro nějakou krádež, prosil mne vrchní komisař, abych mu&nbsp;příště neposílal na&nbsp;krk uzenáře, kterým chytla v&nbsp;uzenkách mouka. Věc měla konečně svou dohru v&nbsp;deníku protivné politické strany, kam uzenářská rodina obrátila se&nbsp;o&nbsp;pomoc, a&nbsp;na náš časopis vyjeli si&nbsp;protivníci pěkným článkem o&nbsp;úpadku živnostenské politiky v&nbsp;naší straně a&nbsp;celý článek nesl se&nbsp;ušlechtilou tendencí, že&nbsp;jsme zaprodanci velkokapitalismu a&nbsp;že šlapeme po&nbsp;maloživnostnících. Článek skončil tím, že&nbsp;přijde doba, kdy naše strana bude smetena z&nbsp;povrchu zemského i&nbsp;s&nbsp;botami. Pak jsem si&nbsp;umínil, že&nbsp;nebudu psát více lokálky takovým poutavým způsobem, nýbrž jasně a&nbsp;suše. Napsal jsem: „Včera o&nbsp;páté hodině odpolední pohádal se&nbsp;truhlář Jan Kysela ve&nbsp;své dílně na&nbsp;Žižkově čís.&nbsp;612 se&nbsp;svou manželkou Marií, rozenou Fochtovou, a&nbsp;udeřil ji&nbsp;železnou tyčí do&nbsp;hlavy, takže byla dopravena vozem ochranné stanice do&nbsp;nemocnice. Případ měl za&nbsp;následek velký sběh lidu.“ Když jsem druhého dne přišel do&nbsp;redakce, hlásil mně již na&nbsp;schodech sluha se&nbsp;starostlivou tváří, že&nbsp;na&nbsp;mne čekají v&nbsp;redakci dva mužové. Seděli již na&nbsp;židli a&nbsp;jeden z&nbsp;nich držel v&nbsp;ruce velkou, tlustou dřevěnou lať. Beze všeho úvodu řekl rozčileně: „Pane redaktore, je&nbsp;tohle železná tyč?“ Nemohl jsem nic proti tomu namítat, prohlásil jsem, že&nbsp;se&nbsp;opravdu nemýlí a&nbsp;že to&nbsp;není železná tyč. „Tak vidíte,“ řekl s&nbsp;uspokojením, „já ji&nbsp;praštil jen touhle lajsnou,“ a&nbsp;počal s&nbsp;citem mluvit o&nbsp;tom, že&nbsp;by&nbsp;přece nikdy nemohl se&nbsp;dopustit takové surovosti a&nbsp;praštit svou manželku nějakou železnou tyčí. A&nbsp;kde by&nbsp;také hned měl po&nbsp;ruce, když je&nbsp;truhlář, takovou železnou tyč? Než by&nbsp;ji&nbsp;našel, tak by&nbsp;ho&nbsp;zlost přešla. Konal jsem tehdy jen milou povinnost, když jsem v&nbsp;zájmu spravedlnosti opravil onu lokálku. Napsal jsem: „Není pravdou, jako by&nbsp;truhlář Jan Kysela ze&nbsp;Žižkova svou manželku udeřil železnou tyčí. Pan Jan Kysela dostavil se&nbsp;včera do&nbsp;naší redakce s&nbsp;velkou latí, dlouhou dva metry čtyřicet centimetrů, a&nbsp;upozornil nás, že&nbsp;jedině touto latí, a&nbsp;nikoliv železnou tyčí rozbil své manželce hlavu.“ Netušil jsem, že&nbsp;tento muž, kterého jsem tak skvěle chtěl obhájit před veřejností, přijde opět do&nbsp;redakce s&nbsp;onou latí a&nbsp;praští mne jí&nbsp;také přes hlavu s&nbsp;tím vysvětlením, že&nbsp;to&nbsp;činí jedině proto, že&nbsp;jsem tu&nbsp;celou aféru zbytečně rozmazával v&nbsp;listě. Ano, tak jsou lidé ješitní!</span></p>
          <p class="chunk" data-nb-ref-number="4" data-nb-words="115" data-nb-chars="686"><span class="idea" data-nb-ref-number="4" id="idea4" data-nb-words="115" data-nb-chars="686">Jednou dostali jsme návštěvu trpaslíka Alfonse, který přišel v&nbsp;průvodu svého impresária Massariniho, protože se&nbsp;dal právě ukazovat v&nbsp;Praze za&nbsp;čtyřicet haléřů za&nbsp;osobu. O&nbsp;něm jsem napsal úchvatný článek, ve&nbsp;kterém jsem ho&nbsp;vylíčil jako nejohyzdnější potvoru na&nbsp;světě, na&nbsp;kterou se&nbsp;jest rozkoš jít podívat. Jeho impresário dal si&nbsp;to&nbsp;od&nbsp;někoho přeložit a&nbsp;dobře tomu nerozuměl a&nbsp;domníval se, že&nbsp;je&nbsp;on&nbsp;sám míněn tou ošklivou potvorou. A&nbsp;střelil na&nbsp;mne třikrát z&nbsp;revolveru s&nbsp;neobyčejnou radostí, že&nbsp;může tak bryskním způsobem obhájit sebe jako krasavce. Od&nbsp;té&nbsp;doby, poněvadž mně jedna kulka uvázla v&nbsp;rameně, nemohu psát delší články, což i&nbsp;v&nbsp;tomto případě zajisté každý čtenář uvítá s&nbsp;radostí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_049.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>