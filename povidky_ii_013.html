<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Otcovské radosti pana Motejzlíka">
    <meta name="apple-mobile-web-app-capable" content="yes">
    <title>Otcovské radosti pana Motejzlíka</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_012.html">
    <link rel="next" href="./povidky_ii_014.html">
    <meta name="nb-order" content="9">
    <link rel="self" href="povidky_ii_013.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1185" data-nb-chars="7158">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="32"><span class="idea" data-nb-ref-number="1" id="idea1" data-nb-words="4" data-nb-chars="32">Otcovské radosti pana Motejzlíka</span></h1>
        <section>
          <p class="chunk" data-nb-ref-number="2" data-nb-words="29" data-nb-chars="162"><span class="idea" data-nb-ref-number="2" id="idea2" data-nb-words="29" data-nb-chars="162">Pan Motejzlík měl velkou radost, že&nbsp;se&nbsp;stane otcem. Ještě dávno předtím, než se&nbsp;mu&nbsp;narodil synáček, chodil po&nbsp;všech známých a&nbsp;vykládal, že&nbsp;už&nbsp;se&nbsp;mu&nbsp;dítě narodilo.</span></p>
          <p class="chunk" data-nb-ref-number="3" data-nb-words="110" data-nb-chars="611"><span class="idea" data-nb-ref-number="3" id="idea3" data-nb-words="110" data-nb-chars="611">V&nbsp;mnohých případech styděl se&nbsp;za&nbsp;to, že&nbsp;by&nbsp;se&nbsp;mu&nbsp;mohla narodit dcera, vykládal tedy, že&nbsp;se&nbsp;mu&nbsp;narodil chlapeček. Někde opět, aby se&nbsp;nezdálo, že&nbsp;se&nbsp;příliš chlubí, říkal, že&nbsp;má&nbsp;děvčátko. Asi ve&nbsp;třech ve&nbsp;čtyrech případech říkal, že&nbsp;neví, co&nbsp;to&nbsp;je. Nakonec si&nbsp;to&nbsp;všecko spletl, a&nbsp;když opět přišel ke&nbsp;svým známým, na&nbsp;dané otázky odpovídal obyčejně opačně. Kde dřív říkal, že&nbsp;má&nbsp;chlapečka, tam říkal, že&nbsp;má&nbsp;dcerušku. A&nbsp;tak to&nbsp;všecko proplítal novou a&nbsp;novou lží, šel dokonce ve&nbsp;své drzosti tak daleko, že&nbsp;mluvil o&nbsp;dvojčatech, a&nbsp;v&nbsp;restauraci pana Brejšky vykládal dokonce o&nbsp;nějaké zrůdě, se&nbsp;kterou vydělá strašně peněz.</span></p>
          <p class="chunk" data-nb-ref-number="4" data-nb-words="95" data-nb-chars="570"><span class="idea" data-nb-ref-number="4" id="idea4" data-nb-words="95" data-nb-chars="570">Nakonec sám nevěděl, co&nbsp;se&nbsp;mu&nbsp;narodí. A&nbsp;když konečně přicházel onen okamžik, kdy se&nbsp;měl státi otcem, u&nbsp;přítomnosti tchyně a&nbsp;tchána zmizel do&nbsp;nejbližšího okolí, kdež u&nbsp;uzenáře, u&nbsp;pekaře, v&nbsp;lékárně, ve&nbsp;dvou hostincích, v&nbsp;jedné vinárně říkal, že&nbsp;je&nbsp;to&nbsp;již hotová událost, a&nbsp;opět to&nbsp;šlo tak lživým, prolhaným způsobem, děvčátko, chlapeček&nbsp;– chlapeček děvčátko&nbsp;– dvojčátka, trojčátka&nbsp;– chlapeček, děvčátko&nbsp;– děvčátko, chlapeček&nbsp;– zkrátka nechal si&nbsp;zadní vrátka otevřená. A&nbsp;když měl ve&nbsp;vinárně pátou čtvrtku vermutu v&nbsp;sobě, zvolal: „Ani nevíte, jak jsem šťastnej!“ a&nbsp;šel domů.</span></p>
          <p class="chunk" data-nb-ref-number="5" data-nb-words="76" data-nb-chars="479"><span class="idea" data-nb-ref-number="5" id="idea5" data-nb-words="76" data-nb-chars="479">A&nbsp;když překročil práh svého bytu, vynadali tchán, tchyně, bába dobrému panu Motejzlíkovi ponejprv surovců. A&nbsp;byl pan Motejzlík takovým, aby zasluhoval této přezdívky? On&nbsp;jen očekával radostnou událost a&nbsp;on se&nbsp;radoval. Byť by&nbsp;byl i&nbsp;vypil kolikkoliv vermutu při té&nbsp;příležitosti a&nbsp;kolikkoliv piv, neb příležitost dělá zloděje, v&nbsp;jeho duši panovala světlá radost, že&nbsp;dává světu potomka, že&nbsp;rozmnožil český národ, a&nbsp;nakonec ta&nbsp;neskonalá blaženost, že&nbsp;se&nbsp;stává pomalu, ale jistě otcem.</span></p>
          <p class="chunk" data-nb-ref-number="6" data-nb-words="133" data-nb-chars="773"><span class="idea" data-nb-ref-number="6" id="idea6" data-nb-words="133" data-nb-chars="773">Zatím kdy tchán v&nbsp;kuchyni mluvil dobrému panu Motejzlíkovi do&nbsp;duše, by&nbsp;nyní pamatoval na&nbsp;všecky své povinnosti, aby, že&nbsp;se&nbsp;stane otcem, nebral tak na&nbsp;lehkou váhu, aby se&nbsp;vzpamatoval, dokud není pozdě, a&nbsp;aby nebylo pozdě, poslal mu&nbsp;pro sodovku. Než však sodovku přinesli, stal se&nbsp;již pan Motejzlík otcem. A&nbsp;když babička přinesla to&nbsp;červené robátko, chytil je&nbsp;pan Motejzlík a&nbsp;už s&nbsp;ním byl na&nbsp;chodbě. Chtěl je&nbsp;ukázat vedle sousedům. Vyrvali mu&nbsp;je&nbsp;a&nbsp;pan Motejzlík, křiče v&nbsp;nočním tichu po&nbsp;domě: „Já mám synáčka!“, seběhl dolů, otevřel si&nbsp;klíčem domovní dveře a&nbsp;běžel do&nbsp;protější restaurace. Tam poručil deset piv a&nbsp;řekl, že&nbsp;má&nbsp;synáčka. Poněvadž předtím před půlhodinou vykládal tam, že&nbsp;má&nbsp;dcerušku, nastala z&nbsp;toho hádka, přičemž pan Motejzlík vykřikl: „Já to&nbsp;musím lépe vědět!“</span></p>
          <p class="chunk" data-nb-ref-number="7" data-nb-words="11" data-nb-chars="68"><span class="idea" data-nb-ref-number="7" id="idea7" data-nb-words="11" data-nb-chars="68">Nějaký občan přitom podotkl, že&nbsp;pan Motejzlík vůbec žádné dítě nemá.</span></p>
          <p class="chunk" data-nb-ref-number="8" data-nb-words="30" data-nb-chars="176"><span class="idea" data-nb-ref-number="8" id="idea8" data-nb-words="30" data-nb-chars="176">I&nbsp;lvice brání své mládě, natož pan Motejzlík! Rozehnal se&nbsp;po&nbsp;pomlouvači, ten se&nbsp;nedal, chytil pana Motejzlíka za&nbsp;nos a&nbsp;za přispění svých přátel vynesl pana Motejzlíka na&nbsp;ulici.</span></p>
          <p class="chunk" data-nb-ref-number="9" data-nb-words="61" data-nb-chars="364"><span class="idea" data-nb-ref-number="9" id="idea9" data-nb-words="61" data-nb-chars="364">V&nbsp;nočním tichu, podepřen jsa o&nbsp;zhaslou svítilnu, počal přemýšlet pan Motejzlík o&nbsp;životě. V&nbsp;jeho duši defilovala stará pravda, že&nbsp;když někdo mluví pravdu, že&nbsp;se&nbsp;mu&nbsp;nevěří. Po&nbsp;ní&nbsp;přišla myšlenka na&nbsp;potupu a&nbsp;za ní&nbsp;nakonec zářně zasvítila velká, vznešená rozkoš z&nbsp;otcovství, pýcha otcovská, která dala určit směr krokům páně Motejzlíkovým přes ulici za&nbsp;roh do&nbsp;vinárny.</span></p>
          <p class="chunk" data-nb-ref-number="10" data-nb-words="35" data-nb-chars="220"><span class="idea" data-nb-ref-number="10" id="idea10" data-nb-words="35" data-nb-chars="220">Tam posadil se&nbsp;za&nbsp;stůl, a&nbsp;poklepávaje paní vinárnici na&nbsp;rameno, řekl: „Tak mám synáčka.“&nbsp;– „Ale pane Motejzlíku, co&nbsp;to&nbsp;říkáte, vždyť jste právě před tříčtvrtěhodinou vyprávěl, že&nbsp;se&nbsp;vám narodila dvojčátka, obě holčičky.“</span></p>
          <p class="chunk" data-nb-ref-number="11" data-nb-words="49" data-nb-chars="292"><span class="idea" data-nb-ref-number="11" id="idea11" data-nb-words="49" data-nb-chars="292">Najednou to&nbsp;všecko přišlo panu Motejzlíkovi strašně líto. Složiv hlavu do&nbsp;dlaní, dal se&nbsp;do&nbsp;tichého pláče. Jaký je&nbsp;lotr. Ještě než se&nbsp;mu&nbsp;jeho první dítě narodilo, už&nbsp;je&nbsp;přelhal. Pozvedl hlavu, a&nbsp;dívaje se&nbsp;uslzenýma očima na&nbsp;paní vinárnici, i&nbsp;řekl plačtivým hlasem: „Dejte mně čtvrtku vermutu.“</span></p>
          <p class="chunk" data-nb-ref-number="12" data-nb-words="25" data-nb-chars="160"><span class="idea" data-nb-ref-number="12" id="idea12" data-nb-words="25" data-nb-chars="160">„Nestydíte se, to&nbsp;jste otec,“ řekla paní vinárnice, „takhle přebrat, zatímco máte být doma, a&nbsp;kdoví jestli máte vůbec nějaké dítě, vždyť mluvíte samé nesmysly.“</span></p>
          <p class="chunk" data-nb-ref-number="13" data-nb-words="19" data-nb-chars="147"><span class="idea" data-nb-ref-number="13" id="idea13" data-nb-words="19" data-nb-chars="147">„Ale zapřísahám vás, paní vinárníková, mám chlapečka padesát pět centimetrů dlouhého, jemnými chloupky porostlého, úplně červeného, otec je&nbsp;zdráv.“</span></p>
          <p class="chunk" data-nb-ref-number="14" data-nb-words="14" data-nb-chars="77"><span class="idea" data-nb-ref-number="14" id="idea14" data-nb-words="14" data-nb-chars="77">„Tak nedělejte dlouhé řeči a&nbsp;běžte spát, řekla jsem vám už, že&nbsp;vám nenaleju.“</span></p>
          <p class="chunk" data-nb-ref-number="15" data-nb-words="28" data-nb-chars="170"><span class="idea" data-nb-ref-number="15" id="idea15" data-nb-words="28" data-nb-chars="170">„Tak tohle jsem si&nbsp;zasloužil, když mám tak pěkného chlapečka!“ zvolal lítostně pan Motejzlík a&nbsp;vyšel do&nbsp;tmy. Hořká lítost se&nbsp;ho&nbsp;zmocnila, pozoroval, že&nbsp;mu&nbsp;nikdo nerozumí.</span></p>
          <p class="chunk" data-nb-ref-number="16" data-nb-words="84" data-nb-chars="529"><span class="idea" data-nb-ref-number="16" id="idea16" data-nb-words="84" data-nb-chars="529">Naštěstí si&nbsp;vzpomněl, že&nbsp;v&nbsp;Krokově ulici, nedaleko odtud, bydlí starý jeho známý, inženýr Zázvorka. „Musím ho&nbsp;navštívit,“ pomyslil si&nbsp;šťastný otec, a&nbsp;bylo to&nbsp;ke&nbsp;druhé hodině noční, když stál před otevřeným přízemním oknem bytu svého přítele a&nbsp;hvízdal do&nbsp;pokoje. Nikdo se&nbsp;neozval, ale co&nbsp;otec pro své dítě neudělá? Beze všech rozpaků vlezl pan Motejzlík oknem do&nbsp;pokoje, a&nbsp;jak tak seskočil na&nbsp;podlahu, paní inženýrová, která čekala na&nbsp;svého chotě, rozsvítila elektrickou lampičku, a&nbsp;když uviděla pana Motejzlíka, strašně vykřikla.</span></p>
          <p class="chunk" data-nb-ref-number="17" data-nb-words="24" data-nb-chars="184"><span class="idea" data-nb-ref-number="17" id="idea17" data-nb-words="24" data-nb-chars="184">„Milostivá paní,“ zakoktal pan Motejzlík, „přicházím vám oznámit, že&nbsp;se&nbsp;mně právě narodil synáček, pětapadesát centimetrů dlouhý, jemnými chloupky porostlý, úplně červený, otec zdráv.“</span></p>
          <p class="chunk" data-nb-ref-number="18" data-nb-words="52" data-nb-chars="314"><span class="idea" data-nb-ref-number="18" id="idea18" data-nb-words="52" data-nb-chars="314">Po&nbsp;těch slovech byl již opět na&nbsp;okně a&nbsp;seskočil dolů, a&nbsp;zrovna v&nbsp;tom okamžiku, kdy pan inženýr strojil se&nbsp;vlézt do&nbsp;svého bytu, aby nedělal po&nbsp;chodbě rámus. „Nazdar, Zázvorko! Byl jsem ti&nbsp;právě oznámit, že&nbsp;se&nbsp;mně narodil synáček, pětapadesát centimetrů dlouhý, jemnými chloupky porostlý, úplně červený, otec zdráv.“</span></p>
          <p class="chunk" data-nb-ref-number="19" data-nb-words="55" data-nb-chars="314"><span class="idea" data-nb-ref-number="19" id="idea19" data-nb-words="55" data-nb-chars="314">„To je&nbsp;pitomá výmluva, ničemo!“ zařval pan inženýr. Pan Motejzlík se&nbsp;dal na&nbsp;útěk a&nbsp;pan inženýr za&nbsp;ním. Dohonil ho&nbsp;právě před domem, kdy v&nbsp;plném spěchu pokoušel se&nbsp;pan Motejzlík odemknouti dům. Beze slova dal mu&nbsp;dva pohlavky a&nbsp;důstojně se&nbsp;vzdálil. Teprve když byl uprostřed ulice, zvolal: „U&nbsp;soudu si&nbsp;to&nbsp;vyrovnáme.“</span></p>
          <p class="chunk" data-nb-ref-number="20" data-nb-words="15" data-nb-chars="97"><span class="idea" data-nb-ref-number="20" id="idea20" data-nb-words="15" data-nb-chars="97">Za&nbsp;ním ozýval se&nbsp;prosebný hlas pana Motejzlíka: „Ale opravdu, Zázvorko, narodil se&nbsp;mi&nbsp;chlapeček.“</span></p>
          <p class="chunk" data-nb-ref-number="21" data-nb-words="69" data-nb-chars="386"><span class="idea" data-nb-ref-number="21" id="idea21" data-nb-words="69" data-nb-chars="386">S&nbsp;těžkým srdcem stoupal pak pan Motejzlík po&nbsp;schodech. Bylo mu&nbsp;tak smutno, jak lidé nechápou jeho otcovské štěstí. Podepřel se&nbsp;dosti hlučně o&nbsp;dveře svého bytu, dveře se&nbsp;tiše otevřely, dvě ruce vtáhly ho&nbsp;dovnitř, byl to&nbsp;tchán, který mu&nbsp;prostě řekl opět jen: „Vy surovče, myslil jsem, že&nbsp;vás aspoň dítě napraví, a&nbsp;to pěkně začínáte. Styďte se!“ Ukázal mu&nbsp;pak na&nbsp;otoman a&nbsp;odešel do&nbsp;pokoje.</span></p>
          <p class="chunk" data-nb-ref-number="22" data-nb-words="25" data-nb-chars="157"><span class="idea" data-nb-ref-number="22" id="idea22" data-nb-words="25" data-nb-chars="157">Pak se&nbsp;objevila porodní babička, spráskla ruce a&nbsp;řekla: „Tohle jste mně neměl dělat, pane Motejzlíku, dostane-li vaše paní horečku, jste tím vinen jenom vy!“</span></p>
          <p class="chunk" data-nb-ref-number="23" data-nb-words="11" data-nb-chars="60"><span class="idea" data-nb-ref-number="23" id="idea23" data-nb-words="11" data-nb-chars="60">Po&nbsp;ní&nbsp;přišla ještě tchyně, která řekla už&nbsp;jen: „Pfuj tajfl.“</span></p>
          <p class="chunk" data-nb-ref-number="24" data-nb-words="41" data-nb-chars="245"><span class="idea" data-nb-ref-number="24" id="idea24" data-nb-words="41" data-nb-chars="245">Pan Motejzlík natáhl se&nbsp;na&nbsp;otoman a&nbsp;tiše štkal do&nbsp;deky. Nikdo ani z&nbsp;domácích lidí nerozumí jeho otcovské radosti. Tiše pak po&nbsp;špičkách slezl z&nbsp;otomanu, otevřel dveře pokoje, ztratil rovnováhu, natáhl se&nbsp;přes práh a&nbsp;vykřikl: „Kdepak mám synáčka?“</span></p>
          <p class="chunk" data-nb-ref-number="25" data-nb-words="21" data-nb-chars="122"><span class="idea" data-nb-ref-number="25" id="idea25" data-nb-words="21" data-nb-chars="122">Tchyně s&nbsp;tchánem odnesli beze slova pana Motejzlíka zpátky na&nbsp;otoman. Už&nbsp;na&nbsp;cestě jim usnul s&nbsp;blaženým výrazem v&nbsp;obličeji.</span></p>
          <p class="chunk" data-nb-ref-number="26" data-nb-words="18" data-nb-chars="120"><span class="idea" data-nb-ref-number="26" id="idea26" data-nb-words="18" data-nb-chars="120">Tchyně chvíli zachmuřeně se&nbsp;dívala na&nbsp;chrápajícího šťastného otce a&nbsp;pak energickým pohybem stáhla mu&nbsp;zpod hlavy polštář.</span></p>
          <p class="chunk" data-nb-ref-number="27" data-nb-words="25" data-nb-chars="131"><span class="idea" data-nb-ref-number="27" id="idea27" data-nb-words="25" data-nb-chars="131">Ale pan Motejzlík spal klidně dál a&nbsp;usmíval se&nbsp;ze&nbsp;spaní. Zdálo se&nbsp;mu, že&nbsp;je&nbsp;na&nbsp;táboru lidu a&nbsp;volá k&nbsp;tisícihlavým nadšeným zástupům:</span></p>
          <p class="chunk" data-nb-ref-number="28" data-nb-words="19" data-nb-chars="163"><span class="idea" data-nb-ref-number="28" id="idea28" data-nb-words="19" data-nb-chars="163">„Právě se&nbsp;mně, velectěné shromáždění, narodil synáček, pětapadesát centimetrů dlouhý, jemnými chloupky porostlý, červený, velectěné shromáždění, otec úplně zdráv!“</span></p>
        </section>
        <section>
          <blockquote class="chunk" data-nb-ref-number="29" data-nb-words="7" data-nb-chars="35"><span class="idea" data-nb-ref-number="29" id="idea29" data-nb-words="7" data-nb-chars="35"><p><em>Humoristické listy, 55 – 2. 8. 1912</em></p></span></blockquote>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>