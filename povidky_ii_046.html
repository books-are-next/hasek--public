<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak se máme chovati doma, na ulici, v&nbsp;úřadech, v&nbsp;obchodech, v&nbsp;divadlech, na&nbsp;aeroplánu a&nbsp;na fotbalových zápasech">
    <meta name="apple-mobile-web-app-capable" content="yes">
    <title>Jak se máme chovati doma, na ulici, v&nbsp;úřadech, v&nbsp;obchodech, v&nbsp;divadlech, na&nbsp;aeroplánu a&nbsp;na fotbalových zápasech</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_045.html">
    <link rel="next" href="./povidky_ii_047.html">
    <meta name="nb-order" content="42">
    <link rel="self" href="povidky_ii_046.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1381" data-nb-chars="8762">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_045.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="19" data-nb-chars="111"><span class="idea" data-nb-ref-number="1" id="idea1" data-nb-words="19" data-nb-chars="111">Jak se máme chovati doma, na ulici, v&nbsp;úřadech, v&nbsp;obchodech, v&nbsp;divadlech, na&nbsp;aeroplánu a&nbsp;na fotbalových zápasech</span></h1>
        <section>
          <p class="chunk" data-nb-ref-number="2" data-nb-words="37" data-nb-chars="237"><span class="idea" data-nb-ref-number="2" id="idea2" data-nb-words="37" data-nb-chars="237">Článek tento je&nbsp;určen pro ty, kteří nemají kdy, aby chodili na&nbsp;přednášky paní Laudové-Hořicové, a&nbsp;nemají času na&nbsp;delší četbu kate­chismu občana Gutha, či&nbsp;dokonce být posluchači kursů před odjezdem delegace pražské městské rady do&nbsp;Paříže.</span></p>
          <p class="chunk" data-nb-ref-number="3" data-nb-words="37" data-nb-chars="225"><span class="idea" data-nb-ref-number="3" id="idea3" data-nb-words="37" data-nb-chars="225">Článek tento přináší opravdu něco nového a&nbsp;lze jej všem s&nbsp;klidným svědomím doporučiti. Jest zde souhrn myšlenek a&nbsp;pokynů, o&nbsp;kterých byste se&nbsp;nic nedověděli ani od&nbsp;Laudové-Hořicové, ani od&nbsp;Gutha, ani na&nbsp;výše zmíněných kursech.</span></p>
          <p class="chunk" data-nb-ref-number="4" data-nb-words="26" data-nb-chars="151"><span class="idea" data-nb-ref-number="4" id="idea4" data-nb-words="26" data-nb-chars="151">Domnívám se, že&nbsp;jsem to&nbsp;vhodně nazval: „Jak se&nbsp;máme chovati doma, na&nbsp;ulici, v&nbsp;úřadech, v&nbsp;obchodech, v&nbsp;divadle, na&nbsp;aeroplánu a&nbsp;na fotbalových zápasech.“</span></p>
          <p class="chunk" data-nb-ref-number="5" data-nb-words="29" data-nb-chars="176"><span class="idea" data-nb-ref-number="5" id="idea5" data-nb-words="29" data-nb-chars="176">Bude-li někdo ještě na&nbsp;pochybách, jak se&nbsp;má&nbsp;chovati jinde, například v&nbsp;parlamentě, prosím, by&nbsp;se&nbsp;obrátil na&nbsp;mne písemně, neboť si&nbsp;nepřeji, aby takové věci přišly do&nbsp;veřejnosti.</span></p>
          <p class="chunk" data-nb-ref-number="6" data-nb-words="72" data-nb-chars="442"><span class="idea" data-nb-ref-number="6" id="idea6" data-nb-words="72" data-nb-chars="442">Můj návod a&nbsp;pokyny jsou stručné, praktické a&nbsp;velmi populární. Jest to&nbsp;podle mého názoru jediné pravé uvedení do&nbsp;dobrého tónu. Kromě toho upozorňuji, že&nbsp;při svých výkladech dbám plně na&nbsp;jemnocit, nesvolávaje přednášek, jak to&nbsp;dělá pí&nbsp;Laudová-Hořicová. Zde si&nbsp;je&nbsp;čtenáři přečtou a&nbsp;nikdo je&nbsp;nekontroluje, kdežto při podobných přednáškách každý návštěvník si&nbsp;pomyslí o&nbsp;druhém: „Vida ho, také neví, jak se&nbsp;má&nbsp;chovat doma, na&nbsp;ulici, v&nbsp;úřadech atd.“</span></p>
          <p class="chunk" data-nb-ref-number="7" data-nb-words="12" data-nb-chars="88"><span class="idea" data-nb-ref-number="7" id="idea7" data-nb-words="12" data-nb-chars="88">Podobně i&nbsp;Guthův katechismus prozrazuje v&nbsp;knihkupectvích slabiny těch, kteří jej kupují.</span></p>
          <p class="chunk" data-nb-ref-number="8" data-nb-words="23" data-nb-chars="113"><span class="idea" data-nb-ref-number="8" id="idea8" data-nb-words="23" data-nb-chars="113">Takhle ale přišlo to&nbsp;náhodou do&nbsp;knihy a&nbsp;nikdo se&nbsp;to&nbsp;dál nedoví, že&nbsp;jsem četl, abych se&nbsp;naučil, jak se&nbsp;mám chovat.</span></p>
          <p class="chunk" data-nb-ref-number="9" data-nb-words="20" data-nb-chars="115"><span class="idea" data-nb-ref-number="9" id="idea9" data-nb-words="20" data-nb-chars="115">Úvaha tato jest životní, není to&nbsp;mrtvě narozené dítě. Přečta tuto úvahu, řekneš, že&nbsp;si&nbsp;nyní troufáš žít mezi lidmi.</span></p>
          <h2 id="jak-senbspmáme-chovati-doma" class="chunk" data-nb-ref-number="10" data-nb-words="5" data-nb-chars="24"><span class="idea" data-nb-ref-number="10" id="idea10" data-nb-words="5" data-nb-chars="24">Jak se&nbsp;máme chovati doma</span></h2>
          <p class="chunk" data-nb-ref-number="11" data-nb-words="54" data-nb-chars="347"><span class="idea" data-nb-ref-number="11" id="idea11" data-nb-words="54" data-nb-chars="347">Doma se&nbsp;má&nbsp;každý chovati slušně, aby nezpůsobil pohoršení sobě samému i&nbsp;svému okolí. Slušný člověk nerozbíjí nikdy svůj nábytek v&nbsp;nočních hodinách, aby nerušil spánek svých sousedů. Činí tak ve&nbsp;dne, přičemž spustí gramofon, aby se&nbsp;nikdo nedověděl, co&nbsp;vlastně dělá. Má-li nábytek vypůjčený, pojistí jej u&nbsp;pojišťovny. Chová se&nbsp;vůbec velice seriózně.</span></p>
          <p class="chunk" data-nb-ref-number="12" data-nb-words="35" data-nb-chars="223"><span class="idea" data-nb-ref-number="12" id="idea12" data-nb-words="35" data-nb-chars="223">Tluče-li talíře nebo láhve, hází je&nbsp;na&nbsp;koberec, aby tlumil rámus a&nbsp;neuváděl do&nbsp;zoufalství dolejší nájemníky. Bydlí-li nad sklepem, může ovšem talíře házet na&nbsp;podlahu přímo, zjistiv předem, nešel-li někdo do&nbsp;sklepa pro uhlí.</span></p>
          <p class="chunk" data-nb-ref-number="13" data-nb-words="105" data-nb-chars="665"><span class="idea" data-nb-ref-number="13" id="idea13" data-nb-words="105" data-nb-chars="665">K&nbsp;hostům, kteří ho&nbsp;navštívili, chová se&nbsp;přátelsky, a&nbsp;dojde-li ke&nbsp;konfliktu, má&nbsp;se&nbsp;snažit vždy vyhodit svého hosta tak, aby přitom nepoškodil dveří. Nadávat přitom smí se&nbsp;jedině francouzsky nebo anglicky. Neovládá-li hostitel těchto dvou řečí, vyhazuje svého hosta beze slova. Pravý džentlmen nikdy neroztrhne přitom límeček nebo vestu tomu, kterého vyhazuje. Chytne ho&nbsp;v&nbsp;zápěstí levé ruky pravou, zkroutí mu&nbsp;ji&nbsp;dozadu a&nbsp;levou rukou chytne ho&nbsp;vzadu za&nbsp;kalhoty a&nbsp;vynese z&nbsp;bytu, poprosiv ho&nbsp;slušně, aby volnou pravou rukou otevřel dveře. Dojde-li k&nbsp;boxu, hostitel nesmí se&nbsp;před hostem svléci z&nbsp;kabátu. Naprosto jest nemístné, ztratí-li se&nbsp;hostu hodinky nebo peněženka.</span></p>
          <p class="chunk" data-nb-ref-number="14" data-nb-words="22" data-nb-chars="115"><span class="idea" data-nb-ref-number="14" id="idea14" data-nb-words="22" data-nb-chars="115">Doma má&nbsp;každý dbáti na&nbsp;pořádek a&nbsp;musíme se&nbsp;vystříhat plivat na&nbsp;podlahu nebo na&nbsp;strop. Náš domov má&nbsp;nám býti svatým.</span></p>
          <h2 id="jak-senbspmáme-chovati-nanbspulici" class="chunk" data-nb-ref-number="15" data-nb-words="6" data-nb-chars="28"><span class="idea" data-nb-ref-number="15" id="idea15" data-nb-words="6" data-nb-chars="28">Jak se&nbsp;máme chovati na&nbsp;ulici</span></h2>
          <p class="chunk" data-nb-ref-number="16" data-nb-words="43" data-nb-chars="249"><span class="idea" data-nb-ref-number="16" id="idea16" data-nb-words="43" data-nb-chars="249">Musíme si&nbsp;být vědomi toho, že&nbsp;ulice je&nbsp;pro všechny kolemjdoucí, a&nbsp;nejen pro nás. Slušný mrav žádá, abychom nestrkali do&nbsp;lidu na&nbsp;chodníku, neobtěžovali neznámé dámy a&nbsp;pány a&nbsp;neprali se&nbsp;v&nbsp;jízdní dráze se&nbsp;strážníkem. Takové věci se&nbsp;vyřizují v&nbsp;průjezdě.</span></p>
          <p class="chunk" data-nb-ref-number="17" data-nb-words="22" data-nb-chars="144"><span class="idea" data-nb-ref-number="17" id="idea17" data-nb-words="22" data-nb-chars="144">Stejně není slušné a&nbsp;hezké pokřikovati na&nbsp;kolemjdoucí a&nbsp;vyplazovat jazyk na&nbsp;obecenstvo, které jede kolem v&nbsp;elektrice, v&nbsp;kočáře, na&nbsp;automobilech.</span></p>
          <p class="chunk" data-nb-ref-number="18" data-nb-words="71" data-nb-chars="466"><span class="idea" data-nb-ref-number="18" id="idea18" data-nb-words="71" data-nb-chars="466">Na&nbsp;promenádě musíme dbáti toho, abychom nevymáčkli výkladní skříně, nepropálili cigaretou či&nbsp;doutníkem šaty těch, kteří jdou před námi, nezašlápli cizího psa a&nbsp;nestrkali ruce do&nbsp;cizích kapes. Jestli se&nbsp;však tak stane, musíme říci: „Pardon, račte odpustit, neračte se&nbsp;zlobit.“ Naší povinností je&nbsp;omluviti se&nbsp;co&nbsp;nejslušněji, abychom se&nbsp;vyhnuli soudnímu řízení a&nbsp;aby ten, kterému se&nbsp;omlouváme, odnesl si&nbsp;nikoliv krevní podlitiny, ale dojem, že&nbsp;má&nbsp;před sebou džentlmena.</span></p>
          <p class="chunk" data-nb-ref-number="19" data-nb-words="49" data-nb-chars="299"><span class="idea" data-nb-ref-number="19" id="idea19" data-nb-words="49" data-nb-chars="299">Tím ovšem není řečeno, že&nbsp;máme být na&nbsp;ulici sentimentální, neboť klekat na&nbsp;kolena před dámami, které potkáváme, nedělá dobrý dojem, poněvadž vycházkový šat nemá být na&nbsp;kolenou zaprášen. Náš šat i&nbsp;obuv musí býti čisty; čistit si&nbsp;boty na&nbsp;chodníku nebo kartáčovat si&nbsp;šaty na&nbsp;promenádě jest nepřípustno.</span></p>
          <p class="chunk" data-nb-ref-number="20" data-nb-words="28" data-nb-chars="188"><span class="idea" data-nb-ref-number="20" id="idea20" data-nb-words="28" data-nb-chars="188">Na&nbsp;ulici musíme všechny kolemjdoucí okouzlovat svým bezvadným chováním. Musíme se&nbsp;vystříhat objevit se&nbsp;na&nbsp;ulici s&nbsp;nezapjatými knoflíky a&nbsp;s&nbsp;rozvázanými tkaničkami u&nbsp;spodních kalhot i&nbsp;botek.</span></p>
          <p class="chunk" data-nb-ref-number="21" data-nb-words="76" data-nb-chars="457"><span class="idea" data-nb-ref-number="21" id="idea21" data-nb-words="76" data-nb-chars="457">Není naprosto slušné podrážet nohy starším pánům či&nbsp;paním, kteří jdou na&nbsp;chodníku proti nám. V&nbsp;každém případě musí se&nbsp;tak dít nenápadně, abychom se&nbsp;uvarovali pohoršení. Máme mít úctu před starším a&nbsp;pozdravovat uctivým smeknutím klobouku a&nbsp;přívětivým úsměvem všechny lidi starší nás. Nejsem-li si&nbsp;jist, že&nbsp;pán či&nbsp;dáma, kteří jdou proti, jsou mne starší, přistoupím slušně k&nbsp;nim a&nbsp;optám se&nbsp;jich na&nbsp;jejich stáří. Musíme se&nbsp;snažit být na&nbsp;ulici vždy roztomilými.</span></p>
          <p class="chunk" data-nb-ref-number="22" data-nb-words="6" data-nb-chars="38"><span class="idea" data-nb-ref-number="22" id="idea22" data-nb-words="6" data-nb-chars="38">Válet se&nbsp;po&nbsp;chodníku jest nepřípustné.</span></p>
          <h2 id="jak-senbspmáme-chovati-vúřadech" class="chunk" data-nb-ref-number="23" data-nb-words="6" data-nb-chars="29"><span class="idea" data-nb-ref-number="23" id="idea23" data-nb-words="6" data-nb-chars="29">Jak se&nbsp;máme chovati v&nbsp;úřadech</span></h2>
          <p class="chunk" data-nb-ref-number="24" data-nb-words="39" data-nb-chars="249"><span class="idea" data-nb-ref-number="24" id="idea24" data-nb-words="39" data-nb-chars="249">Vcházíme-li do&nbsp;úřadu, pozdravíme všechny přítomné a&nbsp;kyneme jim přívětivě rukou. Potom jdeme od&nbsp;jednoho k&nbsp;druhému a&nbsp;poptáváme se&nbsp;tak dlouho na&nbsp;jich zdraví, odkud jsou, jaké mají služné, dokud nás nevybídnou, abychom vysvětlili, co&nbsp;si&nbsp;vlastně přejeme.</span></p>
          <p class="chunk" data-nb-ref-number="25" data-nb-words="42" data-nb-chars="300"><span class="idea" data-nb-ref-number="25" id="idea25" data-nb-words="42" data-nb-chars="300">Taktnost nám velí, abychom se&nbsp;v&nbsp;úřadech nikomu nevnucovali. Není přípustno veřejně rozdávat cigarety nebo doutníky. Příroda nezná podobných konsekvencí. Podplácení úřednictva musí se&nbsp;dít způsobem naprosto taktním. Peníze vložíme do&nbsp;růžové obálky, aby to&nbsp;činilo dojem, že&nbsp;jde o&nbsp;milostné dobrodružství.</span></p>
          <p class="chunk" data-nb-ref-number="26" data-nb-words="33" data-nb-chars="248"><span class="idea" data-nb-ref-number="26" id="idea26" data-nb-words="33" data-nb-chars="248">Způsobíme-li v&nbsp;úřadě výtržnost, musíme se&nbsp;snažit nenápadně se&nbsp;vytratit. Dojde-li ke&nbsp;rvačce, vystříhejme se&nbsp;nedovolených hmatů. Nepřípustné jest střílet v&nbsp;úřadě z&nbsp;revolveru. S&nbsp;přivolaným policejním strážníkem zápasíme dle všech pravidel džiu-džitsu.</span></p>
          <p class="chunk" data-nb-ref-number="27" data-nb-words="24" data-nb-chars="162"><span class="idea" data-nb-ref-number="27" id="idea27" data-nb-words="24" data-nb-chars="162">V&nbsp;každém případě musíme si&nbsp;být vědomi toho, že&nbsp;jedině důstojným a&nbsp;slušným vystupováním získáme si&nbsp;sympatie úřednictva. Krást svrchníky v&nbsp;úřadech jest nepřípustné.</span></p>
          <h2 id="jak-senbspmáme-chovati-vobchodech" class="chunk" data-nb-ref-number="28" data-nb-words="6" data-nb-chars="31"><span class="idea" data-nb-ref-number="28" id="idea28" data-nb-words="6" data-nb-chars="31">Jak se&nbsp;máme chovati v&nbsp;obchodech</span></h2>
          <p class="chunk" data-nb-ref-number="29" data-nb-words="119" data-nb-chars="803"><span class="idea" data-nb-ref-number="29" id="idea29" data-nb-words="119" data-nb-chars="803">Vstoupivše do&nbsp;obchodu, poptáváme se&nbsp;vlídným a&nbsp;slušným způsobem na&nbsp;ceny zboží, varujíce se&nbsp;štípat prodavačky do&nbsp;tváře a&nbsp;plácat důvěrně příručím na&nbsp;ramena. Potom se&nbsp;odebereme k&nbsp;šéfu či&nbsp;řediteli obchodu, podáme mu&nbsp;svou vizitku a&nbsp;poprosíme ho&nbsp;o&nbsp;dovolení, smíme-li si&nbsp;zakouřit. Není taktní vyptávat se&nbsp;přitom, kolik vydělá na&nbsp;jednotlivých druzích zboží. Pohovořivše s&nbsp;ním, stiskneme mu&nbsp;srdečně ruku a&nbsp;odejdeme opět do&nbsp;obchodních místností, kde personálu i&nbsp;přítomným kupcům vyprávíme několik slušných anekdot. Jsme-li upozorněni, abychom odešli, s&nbsp;mužnou hrdostí, příznačnou všem pravým džentlmenům, rozloučíme se&nbsp;se&nbsp;všemi v&nbsp;místnosti a&nbsp;ustupujeme pomalu ku&nbsp;dveřím, snažíce se&nbsp;neublížit nikomu z&nbsp;útočníků. Rozbijeme-li přitom někomu nos, omluvíme se&nbsp;mu&nbsp;písemně, jakmile nás propustí z&nbsp;policejního ředitelství.</span></p>
          <p class="chunk" data-nb-ref-number="30" data-nb-words="8" data-nb-chars="66"><span class="idea" data-nb-ref-number="30" id="idea30" data-nb-words="8" data-nb-chars="66">Využitkovat vzniklé paniky k&nbsp;vykradení pokladny jest nepří­pustné.</span></p>
          <h2 id="jak-senbspmáme-chovati-vdivadle" class="chunk" data-nb-ref-number="31" data-nb-words="6" data-nb-chars="29"><span class="idea" data-nb-ref-number="31" id="idea31" data-nb-words="6" data-nb-chars="29">Jak se&nbsp;máme chovati v&nbsp;divadle</span></h2>
          <p class="chunk" data-nb-ref-number="32" data-nb-words="138" data-nb-chars="945"><span class="idea" data-nb-ref-number="32" id="idea32" data-nb-words="138" data-nb-chars="945">Má-li divadlo podporovat naše ušlechtilé vzněty, nesmíme přijít na&nbsp;představení opilí. Jsme-li však opilí, musíme dbáti toho, abychom nespadli z&nbsp;galerie do&nbsp;přízemku, a&nbsp;nerušili tak klidný průběh představení. Nesmíme se&nbsp;též hlasitě hádat se&nbsp;svými sousedy, číst při představení nahlas noviny, hulákat a&nbsp;při opeře zpívat s&nbsp;účinkujícími. Loupáme-li si&nbsp;v&nbsp;divadle pomeranč, kůru neházíme do&nbsp;přízemí, nýbrž pod sedadlo. Máme-li s&nbsp;sebou láhev piva, snažíme se&nbsp;během představení vytáhnout zátku bez hluku. Zátky neházíme na&nbsp;jeviště. Vypůjčené divadelní kukátko musíme vrátiti biletářce, a&nbsp;jestli je&nbsp;odneseme do&nbsp;zastavárny, vrátíme zástavní lístek vyplaceně poštou. Kouříme-li během představení, musíme dbáti toho, aby nevznikl požár. S&nbsp;přivolaným strážníkem se&nbsp;v&nbsp;hledišti nehádáme a&nbsp;vyřizujeme celou záležitost na&nbsp;chodbě. Podaří-li se&nbsp;nám vniknout v&nbsp;zákulisí do&nbsp;dámské šatny, vlezeme si&nbsp;pod stůl, aby převlékající se&nbsp;umělkyně neulekla se&nbsp;naší přítomnosti.</span></p>
          <h2 id="jak-senbspmáme-chovati-nanbspaeroplánu" class="chunk" data-nb-ref-number="33" data-nb-words="6" data-nb-chars="32"><span class="idea" data-nb-ref-number="33" id="idea33" data-nb-words="6" data-nb-chars="32">Jak se&nbsp;máme chovati na&nbsp;aeroplánu</span></h2>
          <p class="chunk" data-nb-ref-number="34" data-nb-words="59" data-nb-chars="356"><span class="idea" data-nb-ref-number="34" id="idea34" data-nb-words="59" data-nb-chars="356">Pravý džentlmen ani ve&nbsp;výši 6000 metrů nemluví sprostě a&nbsp;hrubě. Před vzletem napíše přátelské dopisy svým věřitelům, ve&nbsp;kterých se&nbsp;s&nbsp;nimi loučí a&nbsp;prosí je&nbsp;za&nbsp;prominutí, že&nbsp;se&nbsp;dal na&nbsp;tak nebezpečný podnik. Spadne-li z&nbsp;aeroplánu, musí dbát toho, aby nespadl nikomu na&nbsp;hlavu. V&nbsp;každém případě opatří před vzletem svou vizitku těmito slovy: „Promiňte laskavě.“</span></p>
          <p class="chunk" data-nb-ref-number="35" data-nb-words="7" data-nb-chars="50"><span class="idea" data-nb-ref-number="35" id="idea35" data-nb-words="7" data-nb-chars="50">Plivati z&nbsp;aeroplánu na&nbsp;zeměkouli jest nepřípustné.</span></p>
          <h2 id="jak-senbspmáme-chovati-nanbspfotbalových-zápasech" class="chunk" data-nb-ref-number="36" data-nb-words="7" data-nb-chars="43"><span class="idea" data-nb-ref-number="36" id="idea36" data-nb-words="7" data-nb-chars="43">Jak se&nbsp;máme chovati na&nbsp;fotbalových zápasech</span></h2>
          <p class="chunk" data-nb-ref-number="37" data-nb-words="6" data-nb-chars="46"><span class="idea" data-nb-ref-number="37" id="idea37" data-nb-words="6" data-nb-chars="46">Pobodat soudce rezavým nožem jest nepřípustné.</span></p>
          <h2 id="doslov" class="chunk" data-nb-ref-number="38" data-nb-words="1" data-nb-chars="6"><span class="idea" data-nb-ref-number="38" id="idea38" data-nb-words="1" data-nb-chars="6">Doslov</span></h2>
          <p class="chunk" data-nb-ref-number="39" data-nb-words="77" data-nb-chars="466"><span class="idea" data-nb-ref-number="39" id="idea39" data-nb-words="77" data-nb-chars="466">Ačkoli všechny výše ukázané rady a&nbsp;pokyny nejsou úplné a&nbsp;ještě mnoho schází, jsem přesvědčen, že&nbsp;každý si&nbsp;je&nbsp;lehce osvojí a&nbsp;zapamatuje. Tato stručná pomůcka dobrého chování neměla by&nbsp;scházet v&nbsp;žádné rodině a&nbsp;prosím slavnou školní radu i&nbsp;ministerstvo vyučování, aby na&nbsp;základě mých rad a&nbsp;pokynů v&nbsp;témž duchu byla vychována i&nbsp;studující mládež. Navrhuji, aby tento můj článek se&nbsp;dostal i&nbsp;do školních učebnic. Honoráře se&nbsp;zříkám ve&nbsp;prospěch fondu pro zchudlé džentlmeny.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_047.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>