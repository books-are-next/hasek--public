<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-65</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-65" xml:lang="cs-CZ">
		<div class="Z-kladn--textový-r-meček">
			<p id="_idParaDest-127" class="MLP_uroven2_kapitola ParaOverride-1">Povídka z&#160;pekla</p>
			<p class="MLP_text_bez1radku ParaOverride-1">Mezi nejhodnější duše v&#160;pátém oddělení pro těžké hříšníky patřila dušička policejního ředitele pana Hofbauera.</p>
			<p class="MLP_text ParaOverride-1">Náčelník tohoto oddělení, rytmistr čert Přecechtěl, nemohl si ji dosti vynachválit v&#160;konferencích satanů. Také obdržela již jakési úlevy a&#160;házeli ji do kotlů se sírou jen jednou za měsíc. Ostatní dny poletovala nad kotly a&#160;dávala pozor, zdali některé hříšné duše nevystrkují z&#160;kotlů hlavu nebo ruce a&#160;nohy, aby se trochu ochladily.</p>
			<p class="MLP_text ParaOverride-1">Podobné počínání ihned oznamovala dozorcům nad kotly, kteří okamžitě vytáhli dotyčné dušičky rozžhavenou sítí z&#160;platinového drátu a&#160;dopravili pod elektrické kladivo, které je kovalo do bílého žáru. Pak do nich pustili trhaný elektrický proud a&#160;natírali je hnojůvkou z&#160;dominikánů, načež je hodili do kotle, kde naříkali jezovité.</p>
			<p class="MLP_text ParaOverride-1">Dušička policejního ředitele, která je denuncovala, obdržela pak tu mi­lost, že mohla se po celou minutu dívati na gram pramenité vody&#160;v&#160;za­tavené skleněné trubici nad vchodem ke kotlům s&#160;rozpuštěnou sírou.</p>
			<p class="MLP_text ParaOverride-1">Ostatní hříšné duše neměly ji rády, a&#160;když poletovala nad kotly, stříkaly na ni rozpuštěnou sírou a&#160;stěžovaly si na ni samotnému Belzebubovi, když ten jednou za tisíc let přišel na inspekci a&#160;tázal se jich, dostávají-li denně řádné porce sublimátu s&#160;arzénem.</p>
			<p class="MLP_text ParaOverride-1">A&#160;tu Belzebub, kterému se líbilo jednání dušičky denuncianta, již popáté vyznamenal ji delší rozmluvou a&#160;vždy jí sliboval, že dostane kus ledu k&#160;lízání, bude-li se ještě deset tisíc let tak řádně chovat.</p>
			<p class="MLP_text ParaOverride-1">Stěžovatele dal pak hoditi do kotle kanovníků.</p>
			<p class="MLP_text ParaOverride-1">Tak se stalo, že během času žádná duše hříšná nechtěla mluvit s&#160;duší policejního ředitele, kromě duše hříšného profesora přírodních věd Narcise.</p>
			<p class="MLP_text ParaOverride-1">Ten se sem dostal kvůli nějaké chemické sloučenině, jež vyhodila půl města do povětří i&#160;se samotným vynálezcem.</p>
			<p class="MLP_text ParaOverride-1">Čerti se jí báli pro její vědecké hovory, i&#160;sblížila se s&#160;dušičkou pana Hofbauera, která se dívala sice na ni skrz prsty, ale nicméně nechala ji žvanit, co chtěla.</p>
			<p class="MLP_text ParaOverride-1">Ostatně i&#160;ona požívala úlevy, neboť byla pověřena sestavováním lehce tavitelných smíšenin kovů, v&#160;nichž koupali menší hříšníky.</p>
			<p class="MLP_text ParaOverride-1">Obě duše bavívaly se tedy, jak se to dalo, obzvláště pak poslední dobou tajemně si obě duše mezi sebou šuškaly a&#160;šeptaly.</p>
			<p class="MLP_text ParaOverride-1">Duše pana profesora přírodních věd dostala totiž geniální nápad, jak vyrobit tajně několik kapek vody.</p>
			<p class="MLP_text ParaOverride-1">Pravila ku své družce, že opírá se o&#160;výrok svatého Augustina, že hříšníci půjdou do pekla pro první okamžik tak, jak byli zaživa.</p>
			<p class="MLP_text ParaOverride-1">Správa pekla hází je však okamžitě do vařící síry a&#160;smoly, poslední dobou do rozpuštěného asfaltu.</p>
			<p class="MLP_text ParaOverride-1">A&#160;což kdyby je destilovala? Což by se nezískalo aspoň trochu vody?</p>
			<p class="MLP_text ParaOverride-1">Mají-li v&#160;pekle elektrické kladivo, proč by si nemohli zaopatřit destilační aparát na hříšníky?</p>
			<p class="MLP_text ParaOverride-1">Hlavní věcí by bylo nadchnout pro tu myšlenku rytmistra čerta Přecechtěla, ostatní pak přijde samo sebou.</p>
			<p class="MLP_text ParaOverride-1">Dušička policejního ředitele byla odhodlána promluviti o&#160;tom s&#160;rytmistrem jako s&#160;náčelníkem oddělení a&#160;také tak učinila.</p>
			<p class="MLP_text ParaOverride-1">„Vaše Slovutnosti,“ řekla tenkým hláskem, „myslím, že nově přibylí hříšníci jsou málo trápeni.“</p>
			<p class="MLP_text ParaOverride-1">Jeho Slovutnost se zasmušila. „To nám nesmí nikdo říci,“ řekl přísně náčelník, oháněje se vyšívaným ohonem. „Trápíme je podle starých řádů a&#160;zvyků.“</p>
			<p class="MLP_text ParaOverride-1">„Vaše Slovutnosti,“ pravila dále dušička denunciant, „nebylo by dobré nově přibylé hříšníky destilovati? Dušička profesora Narcise praví, že je to velmi dobré trápení a&#160;že se s&#160;hříšníky lépe pobavíte a&#160;že jejich nářek bude větší než v&#160;papinských hrncích se sírou a&#160;smolou nebo s&#160;asfaltem. Noví hříšníci lépe vycítí pekelná muka, destilujíce se pomalu, a&#160;lépe budou úpěti a&#160;řváti.“</p>
			<p class="MLP_text ParaOverride-1">Náčelník pochválil dušičku, že se tak pěkně stará o&#160;své nové druhy, a&#160;dal si zavolat dušičku profesora, která vysvětlila mu zařízení destilačního aparátu.</p>
			<p class="MLP_text ParaOverride-1">Plán zalíbil se náčelníkovi, i&#160;dal zhotoviti destilační přístroj pro čerstvé hříšníky, přičemž pomáhaly dušičky hříšných montérů.</p>
			<p class="MLP_text ParaOverride-1">První zkoušku udělali s&#160;jedním tlustým španělským biskupem.</p>
			<p class="MLP_text ParaOverride-1">Chlapík sice mluvil o&#160;svaté inkvizici, toho však málo dbali a&#160;zašroubovali nad ním víko destilačního přístroje. Nato pod ním zatopili a&#160;španělský biskup se destiloval.</p>
			<p class="MLP_text ParaOverride-1">A&#160;přes hukot ohně rozléhalo se z&#160;kotle úpěnlivé:</p>
			<p class="MLP_text ParaOverride-1">„Miserere mei domine, sicut magnam misericordiam tuam.“<span class="CharOverride-1"><span id="footnote-019-backlink"><a class="_idFootnoteLink _idGenColorInherit" href="../Text/povidky_ii_068.xhtml#footnote-019">20</a></span></span></p>
			<p class="MLP_text ParaOverride-1">„To je ti tady málo platno,“ zvolala ironicky dušička profesorova, zatímco dušička policejního ředitele toužebně hleděla, brzo-li začne kapat z&#160;destilačního přístroje očekávaná tekutina.</p>
			<p class="MLP_text ParaOverride-1">Čerti dozorci políčkovali vzadu nějakou sprostou dušičku a&#160;pomalu ve velkých kapkách počala kapati z&#160;roury přístroje tekutina, již obě dušičky zachycují do dlaně, když vtom přiběhne náčelník oddělení. Obě dušičky strachem rozstříknou tekutinu kolem sebe, několik kapek padne na čerta rytmistra, který s&#160;hrozným výkřikem proměňuje se v&#160;hořící fosforovou svíčku. Strašný rachot a&#160;peklo se kácí.</p>
			<p class="MLP_text ParaOverride-1">Ze španělského biskupa obdrželi destilací svěcenou vodu!</p>
			<p class="MLP_text ParaOverride-1">Bošilecký farář probouzí se na pohovce a&#160;jeho hospodyně strká mu pod nos lahvičku se čpavkem a&#160;volá: „Vzpamatujte se, důstojný pane!“ Vedle z&#160;pokoje slyšet zpěv jeho pánů bratrů z&#160;okolních far.</p>
			<p class="MLP_text ParaOverride-1">Důstojný pán dává si vysvětlovat hospodyní, že už vedle dopíjeli poslední láhve, které zbyly po slavnostním obědě na památku znovu vysvěcení chrámu Páně, a&#160;on že spadl pod stůl.</p>
			<p class="MLP_text ParaOverride-1">Tak ho odnesli sem.</p>
			<p class="MLP_text ParaOverride-1">Pan farář tomu dobře nerozumí a&#160;usíná poznovu…</p>
			<hr class="HorizontalRule-1"/>
			<div class="_idFootnotes">
				<div id="footnote-019" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/povidky_ii_068.xhtml#footnote-019-backlink">20</a> „Smiluj se nade mnou, Bože, pro své velké milosrdenství.“ Žalm 50 (51). <span class="CharOverride-2">Pozn. red.</span></p>
				</div>
			</div>
		</div>
</body>
</html>