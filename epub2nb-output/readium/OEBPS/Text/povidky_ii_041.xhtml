<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-38</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-38" xml:lang="cs-CZ">
		<div class="Z-kladn--textový-r-meček">
			<p id="_idParaDest-69" class="MLP_uroven2_kapitola ParaOverride-1">Školní čítanky</p>
			<p class="MLP_text_bez1radku ParaOverride-1">Spisovatelům školních čítanek pro děti nelze upřít tu dobrou snahu vychovat z&#160;dětí řádné vlastence a&#160;bohabojné lidi…</p>
			<p class="MLP_text ParaOverride-1">Tomu nasvědčuje již rozdělení čítanek na části:</p>
			<p class="MLP_text ParaOverride-1">1. „Bůh a&#160;člověk (čtení výchovné).“</p>
			<p class="MLP_text ParaOverride-1">2. „Bůh, domov a&#160;vlast.“</p>
			<p class="MLP_text ParaOverride-1">3. „Bůh, příroda a&#160;svět.“</p>
			<p class="MLP_text ParaOverride-1">4. „Dobývání soli ve Věličce“ a</p>
			<p class="MLP_text ParaOverride-1">5. „Co je to kočka domácí“.</p>
			<p class="MLP_text ParaOverride-1">Všechny ty části tvoří jakousi mravnou a&#160;bohabojnou kaši. Omastek tvoří naučení od mravenců, vymyšlené důvtipně nebožtíkem B.&#160;Jablonským.</p>
			<p class="MLP_verse_-I-_-12-12- ParaOverride-1">„Synu, uč se od mravence<br/>mravně na tom světě žíti,<br/>nelenujeť, žije tence,<br/>sbírá jen, co musí míti.</p>
			<p class="MLP_verse_-I-_-0-12-">Po takém nedychtí štěstí,<br/>které blaží jenom lenost,<br/>největší bohatství jesti&#160;–<br/>pracovitá spokojenost.“</p>
			<p class="MLP_text ParaOverride-1">Toť příklad mravného mravence, milé dítky. A&#160;až budete se později dřít na továrenské vydřiduchy za nepatrnou mzdu, zadeklamujete si to&#160;– největším bohatstvím jesti pracovitá spokojenost. Nu, Jablonský byl proboštem a&#160;jméno jeho ze školních čítanek nevymírá.</p>
			<p class="MLP_text ParaOverride-1">Bez něho by děti nevěděly, že&#160;–</p>
			<p class="MLP_verse_-I-_-12-12- ParaOverride-1">„I&#160;Tobě, synu (dcero),<br/>dala ruka boží země část,<br/>neboť tobě darovala<br/>tvoji krásnou, slavnou vlast.“</p>
			<p class="MLP_text ParaOverride-1">A&#160;tak, milé dítě, dře se tvůj táta, dře se tvá máma a&#160;do úmoru kdysi snad i&#160;ty, ale lehce se v&#160;krásné a&#160;slavné vlasti umírá hlady, je to tvá půda, milé dítě, sáhnout sice nesmíš na rukou boží ti darovanou země část, na to jsou paragrafy, ale přečti si to v&#160;čítance.</p>
			<p class="MLP_text ParaOverride-1">A&#160;až u&#160;vás doma nenajdete chleba a&#160;táta bude plivat krev, tu přečti si z&#160;vaší čítanky, že ve všem, co ve světě jest, pojí se krása s&#160;dobrem.</p>
			<p class="MLP_text ParaOverride-1">„Krásné, zlaté slunce všechny tvory zahřívá, strom není jen ku prospěchu, krášlí také zemi. Ovoce jest krásné, ale má také sladkou chuť, a&#160;tak vše: Kam vzhlédneš, synu, se dobré s&#160;krásným celuje.“</p>
			<p class="MLP_text ParaOverride-1">A&#160;až tě postrkem dopraví na smrt nemocného, jako jednou se stalo v&#160;Moravské Třebové, tu vzpomeň si na školní čítanku, jak jsi ve čtvrté třídě obecné školy obrátil první stránku, a&#160;co jsi tam četl?</p>
			<p class="MLP_verse_-I-_-12-12- ParaOverride-1">„Otče náš. K&#160;tobě důvěrně voláme,<br/>neb my lásku dobře známe,<br/>kterou ty nás objímáš. Otče náš!“</p>
			<p class="MLP_text ParaOverride-1">A&#160;kdyby tě utiskovali, neklej! Dílem by ti jazyk zdřevěněl. Znám podobných zvláštních chorob z&#160;čítanek školních několik, dílem by se ti za takové „sakra“ špatně vedlo i&#160;na zemi i&#160;na nebi. Jakmile bys chtěl klnout, vzpomeň, jaks četl v&#160;čítance básničku B.&#160;Hakla:</p>
			<p class="MLP_verse_-I-_-12-12- ParaOverride-1">„Čistá vždy řeč plyň ti z&#160;úst,<br/>mysli tvá buď ctnosti sídlem,<br/>zlých slov nikdy nevypusť.“</p>
			<p class="MLP_text ParaOverride-1">Dej se vždy klidně utiskovat, poněvadž po smrti se budeš mít dobře. Za to ručí slavná jména Beneše Metoděje Kuldy, Xavera Dvořáka, Vojtěcha Pakosty a&#160;jiných mrtvých i&#160;živých páterů, milostných trubadúrů nadhvězdného štěstí.</p>
			<p class="MLP_text ParaOverride-1">K&#160;nim druží se celá řada jiných spisovatelů, kteří chtějí vytvořit pevné charaktery z&#160;dětí. Činí tak roztomilými povídkami o&#160;Aničkách, věrných služkách a&#160;chůvách, které dřou se přes dvě generace na jednom statku a&#160;chovají upracované jen jedno tklivé přání, aby byly pochovány na hřbitově vedle svých pánů:</p>
			<p class="MLP_verse_-I-_-12-12- ParaOverride-1">„Tam se zas všichni pěkně sejdeme.“</p>
			<p class="MLP_text ParaOverride-1">Nebo ta stařenka, která se modlí růženec a&#160;pláče. Je jí osmdesát let a&#160;naříká, že už nemůže pracovat. Ještě loni v&#160;sedmdesáti devíti letech pracovala. Všichni kolem ji mají rádi, zahrnují ji láskou, ale ona pláče na celé stránce školní čítanky, ve kterých hlavní důraz klade se na to nešťastné čtení výchovné, jehož zlatým hřebem byl nebožtík František Doucha.</p>
			<p class="MLP_text ParaOverride-1">Byl dne 6.&#160;dubna 1834 vysvěcen na kněžství a&#160;ještě dnes straší v&#160;čítankách. Poučoval tak dlouho svými články, kam dítko dospívá, které poslouchá rádců, jakož i&#160;z&#160;druhé strany tak dlouho dával patřit na děti, které se vrhají neposlušností a&#160;nectnostmi v&#160;záhubu časnou i&#160;věčnou, až dostal do pravé ruky písařskou křeč, že nemohl péro udržet v&#160;ruce. „Ježíšmarjá,“ řekl si ten milý muž, „takhle bych z&#160;dětí neudělal dobré poddané a&#160;dobré věřící!“ I&#160;naučil se psát levou rukou!</p>
			<p class="MLP_text ParaOverride-1">Byl první, který zavedl do školních čítanek takzvané průzračné příklady, které činí děti slabomyslnými. Za heslem průzračných příkladů počali si je spisovatelé školních čítanek vymýšlet.</p>
			<p class="MLP_text ParaOverride-1">Školák Venoušek má sice ze všeho jedničku, ale ten zlozvyk, že nepozdravuje starostu obce. Ničema polkne za trest jehlu. Toť přece průzračný příklad, že blaho člověka nezakládá se na pouhých toliko vědomostech (měl samé jedničky), nýbrž hlavně na žití ctnostném a&#160;bohumilém. Zdali z&#160;Venouška jehla vyšla, průzračný příklad nepovídá.</p>
			<p class="MLP_text ParaOverride-1">Školní čítanky skýtají vůbec nejedno poučení, které mládež provází po cestách ctnosti.</p>
			<p class="MLP_verse_-I-_-12-12- ParaOverride-1">„Modli se a&#160;pracuj!<br/>Přičiň se a&#160;důvěřuj v&#160;Boha!<br/>Povolnost činí přátele!<br/>Moudřejší ustoupí!“</p>
			<p class="MLP_text ParaOverride-1">Jakými krásnými hesly prošpikovány bývají čítanky. Mnohý okamžitě nepozná pravou cenu těch hesel, ale až jednou povyroste, přesvědčí se. Až bude mít spor se zaměstnavatelem, prostě se oběsí a&#160;zanechá po sobě lístek „Moudřejší ustoupí“ nebo „Povolnost činí přátele“.</p>
			<p class="MLP_text ParaOverride-1">Hlavní věcí je vybrat do školních čítanek hesla, která se pro dnešní dobu nehodí. Hesla logická jako: „Jsi-li pronásledován, jsa nevinný, z&#160;neštěstí ti vzniknou vonné květiny.“ (Mat. J.&#160;Sychra.)</p>
			<p class="MLP_text ParaOverride-1">A&#160;povstávají nové rady, aby z&#160;dětí stali se řádní občané: „Uč se v&#160;pravý čas shýbati a&#160;mnohému zlému se uhneš.“ Milé dítě! Nastav záda a&#160;důvěřuj v&#160;Boha.</p>
			<p class="MLP_text ParaOverride-1">Vždyť ostatně není tak zle ve školních čítankách. Jaký tam počet příkladů, že bude-li ti někdy zle, dobří lidé se o&#160;tebe postarají.</p>
			<p class="MLP_text ParaOverride-1">Tak například: „Štědrý večer v&#160;útulně.“ Dostanou tam chudé děti punčochy, jablka a&#160;hrst ořechů. Vidí tam skvostně oděné paní a&#160;zazpívají nakonec: „Narodil se…“ Rodiče obdarovaných dětí jsou přítomni a&#160;pláčí pohnutím. A&#160;děti se zářícím okem navlékají si darované punčochy pod vánočním stromečkem a&#160;líbají ruce krásně oděným pánům. A&#160;dole pod článkem: „Ochotného dárce miluje Bůh.“</p>
			<p class="MLP_text ParaOverride-1">Že se ti, dítě, po přečtení dlouho zdá o&#160;punčochách a&#160;o&#160;krásných paních?</p>
			<p class="MLP_text ParaOverride-1">A&#160;proč ty dítky měly se tak dobře? Poněvadž byly ctnostné a&#160;zbožné, přestože byly chudé.</p>
			<p class="MLP_text ParaOverride-1">Je to zvláštní případ, neboť jinde naleznete věty: „Jeden svévolný chlapec, dítě to chudých rodičů…“ je to opak tohoto: „Karlíček byl hodný a&#160;uctivý hošík a&#160;jeho rodiče, zámožní to měšťané…“</p>
			<p class="MLP_text ParaOverride-1">Školní čítanky schvaluje c.&#160;k. zemská školní rada a&#160;to znamená: „Karlíček byl hodný a&#160;uctivý hošík a&#160;budoucí zemský školní rada…“</p>
			<p class="MLP_text_-0-12-">Školní čítanky mohly by ovšem také býti schváleny nejdůstojnější konzistoří. Mám-li být hodným člověkem, jak předpisuje církev, musím číst naše školní čítanky, a&#160;zakrním-li z&#160;mládí duševně, tím lépe pro mne, neboť pak má ctnost neutrpí újmy. A&#160;budu vlastencem a&#160;putovat budu rok co rok na Velehrad, stanu se státním úředníkem a&#160;s&#160;vděčností budu vzpomínat na školní čítanky, ve kterých je všechno tak pěkně pověděno dětem, že lze z&#160;nich vychovat bohumilé lidi s&#160;krásnými životními hesly: </p>
			<p class="MLP_text ParaOverride-1"><span class="MLP_znak_kurziva_11b">„Modli se a&#160;pracuj!“ </span></p>
			<p class="MLP_text ParaOverride-1"><span class="MLP_znak_kurziva_11b">„Moudřejší ustoupí!“ </span></p>
			<p class="MLP_text ParaOverride-1"><span class="MLP_znak_kurziva_11b">„Uč se v&#160;pravý čas shýbati!“</span></p>
			<p class="MLP_text_-12-0-">A&#160;ti bohumilí občané budou mít takové nepatrné mozečky jako spisovatelé školních čítanek.</p>
			<p class="MLP_text ParaOverride-1">Napsal nějaký Jan Javarnický:</p>
			<p class="MLP_verse_-I-_-12-12- ParaOverride-1">„Zvykej mládeži čítankám čest dáti,<br/>jinak máš se těžkých trestů báti.“</p>
			<p class="MLP_text ParaOverride-1">A&#160;ten těžký trest je nenajít zaopatření v&#160;ústavu pro slabomyslné…</p>
		</div>
</body>
</html>