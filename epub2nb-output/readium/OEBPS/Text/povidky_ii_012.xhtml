<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">Osudy společenského člověka</p>
			<p class="MLP_text_bez1radku ParaOverride-1">Staří definovali člověka jako zvíře společenské. Jestli se nemýlím, poněvadž už jsem zapomněl velice mnoho z&#160;řečtiny, říkalo se nešťastnému člověku „zoon politikon“.</p>
			<p class="MLP_text ParaOverride-1">Tím si dovedu vysvětlit, že rád rozmlouvám s&#160;lidmi, které vidím ponejprv ve svém životě, pletu se jim do rozhovoru, a&#160;nedbaje jich protestu, snažím se navázat s&#160;nimi přátelské styky.</p>
			<p class="MLP_text ParaOverride-1">Pravidelně docházím přitom k&#160;poznatku, že staří Řekové se velice zmýlili, odhadujíce člověka jako zvíře společenské.</p>
			<p class="MLP_text ParaOverride-1">Moderní člověk je nemožné společenské individuum. Nedávno vmísil jsem se v&#160;rozhovor dvou milenců v&#160;chuchelském lesíku beze vší potměšilosti a&#160;dalo mně to velice mnoho práce, abych se ubránil tomu pánovi. Chlap používal nedovolených chvatů při řeckořímském zápase. Nakonec však jsem je zahnal až do Slivence, kde se mně ztratili v&#160;mramorových lomech.</p>
			<p class="MLP_text ParaOverride-1">Bilance podobného navazování společenských styků je velice smutná.</p>
			<p class="MLP_text ParaOverride-1">Pes v&#160;tomto ohledu je neskonale vlídnější. Buldok ze psince v&#160;Karlsruhe, který se dostane koupí do Prahy, setká se třebas na Vinohradech s&#160;nějakým voříškem z&#160;Košíř. Vidí se tedy ponejprv v&#160;životě. Očuchají se, zaštěkají přátelsky na pozdrav a&#160;uzavírají přechodné sice, ale upřímné přátelství. Běží vedle sebe, honí se, hrají si, a&#160;buldoka ani nenapadne, že má rodokmen ze psince a&#160;že ten druhý, s&#160;kterým se seznámil, je nemožný kříženec, neznající svého otce, či lépe řečeno svých otců.</p>
			<p class="MLP_text ParaOverride-1">A&#160;tu opět zakročuje člověk, majitel buldoka. Rozhání holí právě navázaný společenský styk.</p>
			<p class="MLP_text ParaOverride-1">A&#160;chlupatý chudáček voříšek sedí smutně na chodníku s&#160;vypláznutým jazykem a&#160;v&#160;jeho pohledu je něco, co mluví: „Znám tě, Brute.“ Má své zkušenosti s&#160;lidmi.</p>
			<p class="MLP_text ParaOverride-1">I&#160;já mám své.</p>
			<p class="MLP_text ParaOverride-1">Sedím v&#160;Reprezentačním domě u&#160;stolu sám. Připadám si jako kůl v&#160;plotě. Naproti sedí společnost pánů a&#160;dam, zahrnutá v&#160;pojem, který ji oceňuje: uzavřená společnost.</p>
			<p class="MLP_text ParaOverride-1">Jdu k&#160;nim, přenáším svou kávu a&#160;židli, posadím se k&#160;jejich stolu a&#160;zcela slušně říkám: „Račte dovolit. Sedím sám, je mně smutno. Vidím, že se velice dobře bavíte. Cítím potřebu bavit se s&#160;vámi.“</p>
			<p class="MLP_text ParaOverride-1">Pozoruji, že rozmluva a&#160;zábava, kterou dříve vedli, umlkla. Všichni sedí jako zařezaní, až najednou řekne někdo z&#160;nich: „Pane, co si to dovolujete? To je již přespříliš.“</p>
			<p class="MLP_text ParaOverride-1">Snažím se vysvětlit, že jsem společensky založen, že nejsem žádný samotář, že miluji společnost, že jsem ochoten se k&#160;nim přizpůsobit.</p>
			<p class="MLP_text ParaOverride-1">A&#160;tu někdo z&#160;nich vstane a&#160;řekne kategoricky: „Půjdete odtud, nebo nepůjdete? Zavolám na vás pana vrchního.“</p>
			<p class="MLP_text ParaOverride-1">„Tak ho zavolejte,“ odpovídám beze všeho hněvu.</p>
			<p class="MLP_text ParaOverride-1">Když přijde vrchní, denuncují mne u&#160;něho, že se vtírám mermomocí do jejich společnosti. Vidím, že nemohou vzteky ani mluvit, zatímco dámy vrhají na mne zdrcující pohledy.</p>
			<p class="MLP_text ParaOverride-1">Trvám na svém, že nechci sedět sám a&#160;že se odtud nehnu, že jsem společensky založen atd. Jako když házíš hrách na stěnu.</p>
			<p class="MLP_text ParaOverride-1">Nakonec mne vyvádějí z&#160;kavárny.</p>
			<p class="MLP_text ParaOverride-1">Podobných případů mohl bych vyjmenovat na sta.</p>
			<p class="MLP_text ParaOverride-1">Oslovte například cizí dámu v&#160;elektrice a&#160;zeptejte se jí, proč vám neodpovídá. Uvidíte, že průvodčí vás přinutí vystoupit.</p>
			<p class="MLP_text ParaOverride-1">Přidejte se k&#160;cizímu pánovi na ulici a&#160;snažte se s&#160;ním navázat rozhovor. Může to skončit tak, že místo rozmluvy s&#160;neznámým pánem máte co vyjednávat s&#160;policejním strážníkem.</p>
			<p class="MLP_text ParaOverride-1">Někdo si to však vypořádá sám. Jednou mne dokonce chtěli vyhodit z&#160;rychlíku Praha–Vídeň. Pětkrát jsem byl bit jako žito. Třikrát jsem to v&#160;boxu vyhrál. Dvakrát mne srazili z&#160;parníku do řeky. V&#160;lese pod Čerchovem nějaký turista vytáhl na mne revolver, který chovám jako vzácnou památku.</p>
			<p class="MLP_text ParaOverride-1">Jindy opět má touha po společnosti vynesla mně paragraf týkající se míchání do úředního výkonu.</p>
			<p class="MLP_text ParaOverride-1">Ale jako Paolo Mantegazza mohu říci: „Neskloním se a&#160;neustoupím, stojím pevně. Trpím, ale k&#160;zemi přitisknout se nedám.“</p>
			<p class="MLP_text ParaOverride-1">Jsem „zoon politikon“ a&#160;basta!</p>
			<p class="MLP_text ParaOverride-1">U&#160;Wilsonova nádraží potkal jsem nedávno mladou, hezkou paní, která právě přijela. V&#160;šátku měla zabalené nemluvně. Viděl jsem, že se nevyzná v&#160;tom chaosu a&#160;proudu městského života, poněvadž se právě ptala posluhy, kudy se jde na Smíchov.</p>
			<p class="MLP_text ParaOverride-1">„Já jdu také na Smíchov,“ řekl jsem, ačkoliv jsem tam neměl co dělat, „půjdeme spolu, jestli dovolíte.“</p>
			<p class="MLP_text ParaOverride-1">Přijala mou nabídku, a&#160;tak jsme šli. Byla hovorná, a&#160;když jsem se jí optal, odkud je, řekla: „Co je vám do toho.“</p>
			<p class="MLP_text ParaOverride-1">„Máte pravdu,“ poznamenal jsem a&#160;mluvil jsem o&#160;něčem zcela jiném.</p>
			<p class="MLP_text ParaOverride-1">Když jsme přišli do Jindřišské ulice, oznámila mně, že má žízeň a&#160;že by ráda pojedla párek s&#160;křenem.</p>
			<p class="MLP_text ParaOverride-1">Pozval jsem ji tedy do jednoho malého výčepu, objednal jsem pivo, párky a&#160;bavili jsme se dále o&#160;červince vepřového dobytka. Potom jsem přešel na mor drůbeže, na červy v&#160;bramborech, na to, jak to dopadá, když se kráva nažere čerstvého jetele.</p>
			<p class="MLP_text ParaOverride-1">Při naší rozmluvě nemluvně vrnělo.</p>
			<p class="MLP_text ParaOverride-1">Když se najedla a&#160;napila, poprosila mne, abych vzal nemluvně, že si vzpomněla, že má vedle pošty tetu.</p>
			<p class="MLP_text ParaOverride-1">„Přijdu ihned s&#160;ní,“ řekla a&#160;odešla.</p>
			<p class="MLP_text ParaOverride-1">Choval jsem tedy toho broučka, což ve mně budilo touhu ohřát se u&#160;ohně rodinné pospolité lásky, a&#160;čekal. Uplynulo zatím půl hodiny. Malinký brouček proměnil se zatím v&#160;šakala.</p>
			<p class="MLP_text ParaOverride-1">Řval, jako když ho na nože bere. Jeden z&#160;hostů odešel a&#160;zaplatil. Hostinský vrhal na mne nepřátelské pohledy a&#160;poznamenal: „Přijde sem ponejprv a&#160;udělá z&#160;výčepu menažérii.“ Potom se zvedli ostatní hosté a&#160;také odešli s&#160;poznámkou: „Kdo má tohle poslouchat.“</p>
			<p class="MLP_text ParaOverride-1">Neodpovídal jsem. Vlny lidské zloby naplnily výčep. Hostinský začal nadávat. Někdo chtěl jít na pivo, ale slyše ryk svěřeného mně broučka, otočil se na prahu a&#160;odešel.</p>
			<p class="MLP_text ParaOverride-1">„Ten host,“ řekl hostinský, „vypije až patnáct piv.“</p>
			<p class="MLP_text ParaOverride-1">„Když má na to,“ odpověděl jsem a&#160;mlčel dál, uznávaje, že hostinský musí být z&#160;toho nervózní.</p>
			<p class="MLP_text ParaOverride-1">Uplynulo dalších třicet minut. Hostinský otevřeně se ptal: „Kdy­pak si přijdou pro toho fakana?“</p>
			<p class="MLP_text ParaOverride-1">Rozhodl jsem se promluvit mu do duše. Mluvil jsem dlouho, přičemž hostinský běhal po pustém výčepu. Rozhovořil jsem se, že dítě v&#160;peřince musí řvát, poněvadž tím sílí plíce. Je v&#160;tom i&#160;snaha po činnosti. Něco musí dělat. Nebude přece ležet jako pařez. Všichni hostinští, když byli v&#160;jeho letech, ječeli a&#160;řvali právě tak jako toto robátko. V&#160;tom věku řvali i&#160;nynější ministři.</p>
			<p class="MLP_text ParaOverride-1">Uplynula nová hodina. Divil jsem se, že můj svěřenec vydrží tak dlouho hulákat a&#160;výt.</p>
			<p class="MLP_text ParaOverride-1">Musel jsem hostinského napomenout, poněvadž řekl, že mne vyhodí i&#160;s&#160;tím broučkem.</p>
			<p class="MLP_text ParaOverride-1">„Pane hostinský,“ řekl jsem, „co to mluvíte? Dítě vyhazovat na ulici? Křehoučkého tvora, s&#160;kterým se máte mazlit, hýčkat? Chudáčka, ubožáčka, brabenečka?“</p>
			<p class="MLP_text ParaOverride-1">„Jen řvi dál,“ vybízel jsem svěřence, „nedej se vyrušovat, řvi, až spadne rozhledna.“</p>
			<p class="MLP_text ParaOverride-1">„Je to ale škandál,“ naříkal hostinský, „já se z&#160;toho zblázním.“</p>
			<p class="MLP_text ParaOverride-1">„Vy si zvyknete,“ poznamenal jsem suše.</p>
			<p class="MLP_text ParaOverride-1">Čekal jsem do večera na matku děcka.</p>
			<p class="MLP_text ParaOverride-1">Za těch osm hodin přežil jsem nesčíslné množství útoků ze strany hostinského a&#160;také jsem viděl ponejprv v&#160;životě tak starého muže plakat. Když můj brouček slyšel vzlykot hostinského, dal se do nového řvaní. Koupil jsem mu láhev mléka, napojil, převinul a&#160;čekal dál, počínaje nejasně tušit, že tu jde o&#160;pohozené dítě.</p>
			<p class="MLP_text ParaOverride-1">Hostinský zatím vypil láhev rumu, což nijak neposloužilo, aby sebral myšlenky čisté a&#160;krásné. Nadával mně i&#160;dítěti a&#160;vzpomněl si, že prý jsem mu zkazil obchod. Blábolil, že ho chci zničit.</p>
			<p class="MLP_text ParaOverride-1">Chtěl se také probodnout nožem na krájení salámu a&#160;v&#160;deset hodin řekl: „Zavíráme,“ a&#160;šel stahovat roletu.</p>
			<p class="MLP_text ParaOverride-1">Tak ocitl jsem se se svěřeným nemluvnětem na ulici.</p>
			<p class="MLP_text ParaOverride-1">Na policejním komisařství nějaký starý inspektor, když jsem mu všechno vyložil, jak jsem přišel k&#160;dítěti, řekl: „A&#160;podívejme se, to je opravdu zvláštní. Dáte se do hovoru s&#160;cizí, neznámou ženskou, zavedete ji do hospody a&#160;ona vám dítě nechá na krku. A&#160;můžete se legitimovat? Tak? Vy nemáte s&#160;sebou legitimaci ani jiný průkaz? Že jste si ho nechal doma? Že s&#160;sebou vůbec nenosíte dokumenty? Hm, to je jistě zajímavé. Přinést dítě na komisařství, to by moh udělat každý. Tady není nalezinec. Odvedou ho.“</p>
			<p class="MLP_text ParaOverride-1">Dřímající strážník vstal, vzal klíče a&#160;měl jsem pro tu noc postaráno o&#160;nocleh.</p>
			<p class="MLP_text ParaOverride-1">Ráno byla zjištěna má identita. Dobrácký policejní komisař řekl, propouštěje mne na svobodu: „Dáte si alespoň příště pozor dávat se do hovoru s&#160;neznámými osobami a&#160;navazovat s&#160;nimi společenské styky.“</p>
			<p class="MLP_text ParaOverride-1">Mne však nepřevrátí. Zůstal jsem tvrdým a&#160;nepoddajným. Ne­roztrpčuje mne špatnost lidí, kteří nechápou, že společensky založený člověk nemůže jednat jinak.</p>
			<p class="MLP_dopis_podpis_-I- ParaOverride-1">Tribuna – 25. 5. 1921</p>
		</div>
</body>
</html>