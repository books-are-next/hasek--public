<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-61" class="MLP_uroven2_kapitola ParaOverride-1">Hovor s&#160;malým Mílou</p>
			<p class="MLP_text_bez1radku ParaOverride-1">Sedím již čtyři měsíce ve vyšetřovací vazbě a&#160;ještě jsem se nepřiznal, co jsem udělal se svým malým synovcem&#160;– čtyřletým Mílou Klognerů.</p>
			<p class="MLP_text ParaOverride-1">Obávám se, že kdybych řekl, kde jsem ho zanechal, že bych se už ho, až by ho našli, nezbavil. Vím, že by první jeho slova byla: „Proč tady sedíš?“ To nešťastné jeho „Proč?“</p>
			<p class="MLP_text ParaOverride-1">Před více než čtyřmi měsíci slíbili Mílovi jeho rodiče, že s&#160;ním jeho strýček, totiž já, půjde na procházku. Chtěj nechtěj musil jsem s&#160;ním jít, slíbiv nešťastným rodičům, že toho chytrého chlapečka přivedu zas v&#160;pořádku nazpátek.</p>
			<p class="MLP_text ParaOverride-1">Také jsem mu hned, jakmile jsme vyšli z&#160;domu, řekl:</p>
			<p class="MLP_text ParaOverride-1">„Drž se mne za ruku, aby se ti nic nestalo.“</p>
			<p class="MLP_text ParaOverride-1">„Proč se mně nemá nic stát?“ s&#160;touto otázkou překvapilo mne hned to chytré dítě.</p>
			<p class="MLP_text ParaOverride-1">„Víš, Miloušku, mohli by tě přejet.“</p>
			<p class="MLP_text ParaOverride-1">„Proč by zrovna mne přejeli, pročpak nepřejedou tebe?“</p>
			<p class="MLP_text ParaOverride-1">„Ty jsi ještě malinký.“</p>
			<p class="MLP_text ParaOverride-1">„Pročpak jsem malinký?“</p>
			<p class="MLP_text ParaOverride-1">„Poněvadž ti jsou teprve čtyry roky.“</p>
			<p class="MLP_text ParaOverride-1">„A&#160;proč mně jsou teprve čtyry roky?“</p>
			<p class="MLP_text ParaOverride-1">„Poněvadž ti není pět.“</p>
			<p class="MLP_text ParaOverride-1">„A&#160;co kdyby mně bylo pět?“</p>
			<p class="MLP_text ParaOverride-1">„Pak bys byl o&#160;rok starší.“</p>
			<p class="MLP_text ParaOverride-1">„Co je to starší?“</p>
			<p class="MLP_text ParaOverride-1">„Vidíš, tamhleta slečna je už starší.“</p>
			<p class="MLP_text ParaOverride-1">„Proč říkáš, strýčku, tamhleta?“</p>
			<p class="MLP_text ParaOverride-1">„Poněvadž, miláčku, není to tahle, co jde naproti.“</p>
			<p class="MLP_text ParaOverride-1">„Jak to, tahle?“</p>
			<p class="MLP_text ParaOverride-1">„Víš, Miloušku, mlč už hezky.“</p>
			<p class="MLP_text ParaOverride-1">„Proč mám mlčet hezky?“</p>
			<p class="MLP_text ParaOverride-1">Dal jsem mu pohlavek.</p>
			<p class="MLP_text ParaOverride-1">Kluk se dal do pláče a&#160;já mu řekl: „Tak už nebreč.“ Utřel si rukávem oči a&#160;otázal se mne nevinně:</p>
			<p class="MLP_text ParaOverride-1">„Proč nemám brečet?“</p>
			<p class="MLP_text ParaOverride-1">„Poněvadž jsi muž.“</p>
			<p class="MLP_text ParaOverride-1">„A&#160;proč jsem muž?“</p>
			<p class="MLP_text ParaOverride-1">„Poněvadž nejsi holčička.“</p>
			<p class="MLP_text ParaOverride-1">„Proč nejsem holčička?“</p>
			<p class="MLP_text ParaOverride-1">„Poněvadž, milé dítě, nosíš kalhotky, ostatně se to dovíš, až budeš starší.“</p>
			<p class="MLP_text ParaOverride-1">„Ty nosíš taky kalhotky, strýčku?“</p>
			<p class="MLP_text ParaOverride-1">„Vždyť to vidíš, Miloušku!“</p>
			<p class="MLP_text ParaOverride-1">„Proč nejseš, strýčku, ty taky chlapeček jako já?“</p>
			<p class="MLP_text ParaOverride-1">„Poněvadž jsem už z&#160;toho vyrost.“</p>
			<p class="MLP_text ParaOverride-1">„Vyrostu já taky tak?“</p>
			<p class="MLP_text ParaOverride-1">„Taky vyrosteš, a&#160;teď už drž hubu.“</p>
			<p class="MLP_text ParaOverride-1">„Proč mám držet hubu?“</p>
			<p class="MLP_text ParaOverride-1">„Poněvadž bych tě hodil do řeky.“</p>
			<p class="MLP_text ParaOverride-1">„A&#160;to bych byl rád, strýčku.“</p>
			<p class="MLP_text ParaOverride-1">Nyní bylo na mně, abych já se ho optal: „A&#160;proč bys byl rád, Miloušku?“</p>
			<p class="MLP_text ParaOverride-1">„Poněvadž bych dělal parníček.“</p>
			<p class="MLP_text ParaOverride-1">„A&#160;jak bys dělal parníček?“</p>
			<p class="MLP_text ParaOverride-1">„Já bych si odfukoval, strýčku, a&#160;po mně by lezli lidi a&#160;zvonili by. Já bych dělal parníček Chuchle a&#160;vyplivoval bych oheň.“</p>
			<p class="MLP_text ParaOverride-1">Náhle obrátil svou pozornost na muže, který kropil silnici. „Pročpak ten pán kropí ulici?“</p>
			<p class="MLP_text ParaOverride-1">„Poněvadž splachuje prach.“</p>
			<p class="MLP_text ParaOverride-1">„Pročpak nás nepostříká?“</p>
			<p class="MLP_text ParaOverride-1">„Poněvadž nesmí.“</p>
			<p class="MLP_text ParaOverride-1">„Pročpak nesmí?“</p>
			<p class="MLP_text ParaOverride-1">„Poněvadž by nám zkazil šaty.“</p>
			<p class="MLP_text ParaOverride-1">„Proč by nám zkazil šaty?“</p>
			<p class="MLP_text ParaOverride-1">„Vodou, synáčku.“</p>
			<p class="MLP_text ParaOverride-1">„A&#160;proč vodou?“</p>
			<p class="MLP_text ParaOverride-1">„Poněvadž kropí jí, a&#160;ne pivem.“</p>
			<p class="MLP_text ParaOverride-1">„A&#160;proč nekropí pivem?“</p>
			<p class="MLP_text ParaOverride-1">„Poněvadž by se opil.“</p>
			<p class="MLP_text ParaOverride-1">„A&#160;proč by se opil, ty se taky opíjíš, strýčku, to říká maminka. Proč jsi prase, strýčku?“</p>
			<p class="MLP_text ParaOverride-1">„Tomu ty nerozumíš, Miloušku, ale teď už mlč, nebo tě praštím.“</p>
			<p class="MLP_text ParaOverride-1">„A&#160;proč mne praštíš?“</p>
			<p class="MLP_text ParaOverride-1">„Poněvadž mně nadáváš.“</p>
			<p class="MLP_text ParaOverride-1">„Proč bych ti nenadával, doma ti také nadávají.“</p>
			<p class="MLP_text ParaOverride-1">„Ale to není od nich hezké.“</p>
			<p class="MLP_text ParaOverride-1">„Od tebe to také není hezké, strýčku.“</p>
			<p class="MLP_text ParaOverride-1">Dal jsem mu nový pohlavek. Ani nemrkl a&#160;řekl: </p>
			<p class="MLP_text ParaOverride-1">„Viď, že nesmím plakat, ty taky nepláčeš, když tě teta praští. A&#160;proč tě praští?“</p>
			<p class="MLP_text ParaOverride-1">Dal jsem mu buchtu do zad. Zamlčel se a&#160;pak, jako by se ani nechumelilo, zvolal: „Proč tyhle domy nemají vzadu dveře, proč je mají právě tadyhle?“</p>
			<p class="MLP_text ParaOverride-1">„Poněvadž by tam nikdo nemohl se dostat.“</p>
			<p class="MLP_text ParaOverride-1">„A&#160;proč by se tam měl dostat?“</p>
			<p class="MLP_text ParaOverride-1">„Poněvadž tam bydlí.“</p>
			<p class="MLP_text ParaOverride-1">„A&#160;proč tam bydlí?“</p>
			<p class="MLP_text ParaOverride-1">„Poněvadž musí.“</p>
			<p class="MLP_text ParaOverride-1">„A&#160;proč musí?“</p>
			<p class="MLP_text ParaOverride-1">„Poněvadž nechce spát na ulici.“</p>
			<p class="MLP_text ParaOverride-1">„A&#160;proč nechce spát na ulici?“</p>
			<p class="MLP_text ParaOverride-1">„Poněvadž je pořádný člověk.“</p>
			<p class="MLP_text ParaOverride-1">Zamlčel se a&#160;řekl: „Ale ty tady, strýčku, nebydlíš.“</p>
			<p class="MLP_text ParaOverride-1">Nato následovala celá řada otázek: Proč se stromu říká strom, proč ten strom má větve nahoru, jestli by ze stromu nešly udělat bubliny, proč bublina praskne, proč já vypadám jako bublina, kdy prasknu (což provázel prosbou, abych praskl za rohem).</p>
			<p class="MLP_text ParaOverride-1">Když jsme uviděli psa, tázal se, proč to není kočka (nový pohlavek). Velká pauza, v&#160;jeho hlavičce rodily se zatím nové otázky. „Proč, strýčku, nedělají z&#160;anděla strážného koblihy? Proč jsem zpocený? Proč když je ti horko, nevyplazuješ, strýčku, jazyk jako pes? Proč nejsi pes, a&#160;jsi slon? Proč máš rypák, strýčku?“</p>
			<p class="MLP_text ParaOverride-1">Šli jsme kolem nádraží. Řekl jsem k&#160;němu zoufale: „Nejel bys rád do Uher?“</p>
			<p class="MLP_text ParaOverride-1">„Proč bych jel rád do Uher, strýčku?“</p>
			<p class="MLP_text ParaOverride-1">„Poněvadž ti koupím lístek a&#160;pojedeme hezky spolu, víš, po mašině.“</p>
			<p class="MLP_text ParaOverride-1">Zatleskl ručičkama a&#160;zvolal: „Já budu taky funět.“</p>
			<p class="MLP_text ParaOverride-1">„Jen fuň, chlapečku.“</p>
			<p class="MLP_text ParaOverride-1">„Já budu pouštět páru.“</p>
			<p class="MLP_text ParaOverride-1">„Dělej, co chceš, Miloušku.“</p>
			<p class="MLP_text ParaOverride-1">A&#160;koupil jsem dva lístky na Puszta Magyarád, směrem k&#160;Füzes-Gyarmatu na poslední stanici uprostřed nesmírné pusty. Podotýkám, že to chytré dítě stále se ptalo: „Kdypak už budem na místě, kdypak mne odložíš?“</p>
			<p class="MLP_text ParaOverride-1">Konečně se toho dočkalo. Šli jsme ze stanice Puszta Magyarád do pusty přes půldruhého dne, a&#160;tam uprostřed řekl jsem Mílovi, aby na mne čekal.</p>
			<p class="MLP_text ParaOverride-1">„Proč mám čekat, strýčku?“</p>
			<p class="MLP_text ParaOverride-1">„Poněvadž jsi takový rozoumek.“</p>
			<p class="MLP_text ParaOverride-1">A&#160;rychle jsem se vzdálil. Jen za sebou slyšel jsem jeho nevinný hlásek: „Proč utíkáš, strýčku?“ a&#160;za chvíli nato: „Proč mne, strýčku, štípají brabenečkové?“…</p>
			<p class="MLP_text ParaOverride-1">A&#160;to jest moje zpověď.</p>
			<p class="MLP_dopis_podpis_-I- ParaOverride-1">Humoristické listy – 21. 6. 1912</p>
		</div>
</body>
</html>