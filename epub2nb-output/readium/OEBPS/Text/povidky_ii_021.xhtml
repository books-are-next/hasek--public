<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-40" class="MLP_uroven2_kapitola ParaOverride-1">Jak se stal pan Karaus alkoholikem</p>
			<p class="MLP_text_bez1radku ParaOverride-1">Pan Karaus byl vrchním inspektorem jedné pojišťovny na život a&#160;na smrt. S&#160;velikou rozkoší mluvíval mezi naší společností o&#160;tom, jak by bylo krásné, kdyby vypukla nějaká epidemie nebo válka. Přitom pil sodovou vodu, neboť byl činným členem sdružení abstinentů, odbíral časopis Přítel přírody od Krofty a&#160;jeho největší rozkoší bylo, když mohl vyprávět o&#160;tom, že jsou celé národy, které živí se stravou čistě rostlinnou, pijí vodu, a&#160;že jednotlivci z&#160;nich dožijí se tak vysokého věku, že například na Novém Zélandě našli Angličané jednu stařenu, která dosáhla věku 180&#160;let a&#160;žije dodnes, a&#160;to už je hezkých pár roků, co ji nalezli. Také nabízel nám, abychom požívali sušených banánů, které prý Palacký nazval „pokrmem budoucnosti“, ačkoli věc se má ve skutečnosti takto:</p>
			<p class="MLP_text ParaOverride-1">Vydavatel Přítele přírody Krofta na Smíchově skoupil kdysi lacino velkou zásobu banánů částečně již nahnilých, upražil je, dal za výkladní skříň svého obchodu a&#160;nad to postavil tento nápis: „Toť jsou sušené banány, o&#160;nichž Palacký, otec národa, řekl, že se stanou pokrmem budoucnosti.“ Neřekl to tedy Palacký, nýbrž řekl to pan Krofta, ale pan Karaus se toho držel.</p>
			<p class="MLP_text ParaOverride-1">Popíjel mezi námi u&#160;Zlatého litru jednu sodovku za druhou a&#160;vykládal o&#160;škodlivosti alkoholu. Jednou tam dokonce přinesl velkou laternu magiku a&#160;promítal na bílé stěně játra a&#160;žaludek alkoholika. K&#160;tomu měl přednášku o&#160;tom, jak působí alkohol na mozek a&#160;na celou lidskou společnost.</p>
			<p class="MLP_text ParaOverride-1">„Představte si,“ řekl, „že většina smilníků, vražedníků, chlípníků, lhářů, zlodějů, otcovrahů, lupičů a&#160;žhářů, mezinárodních podvodníků, vyzvědačů, padouchů, penězokazů pila denně průměrně víc než tři sklenice piva. Kromě toho všichni tito lidé, vyvrhelové to lidské společnosti, pili občas kořalku, popíjeli alaš, koňak nebo kmínku, opíjeli se vínem a&#160;skončili na šibenici nebo v&#160;žaláři. Praví již svatý Jan Zlatoústý: ‚Komu, ach, komu, ouvé, komu hoře? Tomu, kdo u&#160;vína sedí a&#160;s&#160;pijany obecenství má.‘ A&#160;proto já piji jen sodovou vodu.“</p>
			<p class="MLP_text ParaOverride-1">Tuto poslední přednášku měl v&#160;pátek, a&#160;když jsme se v&#160;sobotu sešli a&#160;když přišel mezi nás pan Karaus a&#160;dal si jako obvykle sodovou vodu, povstal přítel Mahen a&#160;řekl hostinskému: „Pane Pergler, odneste tu vodu a&#160;dejte tomu pánovi pivo!“</p>
			<p class="MLP_text ParaOverride-1">„Nikdy!“ zvolal pan inspektor Karaus. </p>
			<p class="MLP_text ParaOverride-1">„Pak jste do tří měsíců na prkně,“ řekl studeně MUDr. Škarda.</p>
			<p class="MLP_text ParaOverride-1">„Dovolte, pánové!“</p>
			<p class="MLP_text ParaOverride-1">„Žádné dovolte,“ pravil doktor Škarda, „copak jste to nečetl v&#160;novinách?“</p>
			<p class="MLP_text ParaOverride-1">„Já noviny nečtu.“</p>
			<p class="MLP_text ParaOverride-1">„Pak jste ztracen, člověče,“ poznamenal Mahen.</p>
			<p class="MLP_text ParaOverride-1">„Jak dlouho pijete sodovku?“ tázal se doktor Škarda.</p>
			<p class="MLP_text ParaOverride-1">„Patnáct let,“ odvětil pan Karaus vážně.</p>
			<p class="MLP_text ParaOverride-1">„To není ještě vše ztraceno, pane inspektore, neboť jak je zjištěno vědecky před několika dny, obsahuje sodová voda arzén, který přichází do sodovky kyselinou uhličitou, vyráběnou z&#160;vápence, jehož každý druh obsahuje v&#160;sobě arzén. A&#160;víte, co je to volný arzén? Víte, co je to utrejch?“</p>
			<p class="MLP_text ParaOverride-1">„Ježíšmarjá!“ zvolal pan inspektor.</p>
			<p class="MLP_text ParaOverride-1">„Neříkejte ježíšmarjá, dokud jste nepřeskočil! Toho arzénu, toho utrejchu není ovšem mnoho v&#160;jedné sodovce, ale když se pije pravidelně, nastane znenáhla vleklá otrava arzénem, činnost srdeční se zastaví a&#160;vy se udusíte. Teprve pitvou zjistí se, že to nebyla mrtvice, nýbrž otrava arzénem. Podobná smrt udušením nastane při otravách jedem zvířecím, například když vás uštkne zmije, a&#160;jedinou záchranou jest okamžité velké požití alkoholu. Obyčejnou předepsanou dávkou jest v&#160;takovém případě požití půl litru koňaku.“</p>
			<p class="MLP_text ParaOverride-1">„Dejte sem půl litru koňaku!“ zvolal pan inspektor Karaus.</p>
			<p class="MLP_text ParaOverride-1">Doktor Škarda zadržel mu ruku. „To nejde najednou,“ zvolal, „pro začátek nesmíte píti koňak, nýbrž jen mírné dávky alkoholu ve formě piva, a&#160;to první sklenici najednou, druhou za deset minut a&#160;třetí až za čtvrt hodiny.“ Do dvou hodin měl jich pan Karaus patnáct.</p>
			<p class="MLP_text_-0-12-">Tak se stal pan Karaus alkoholikem a&#160;od té doby věrným pří­vržencem Strany mírného pokroku v&#160;mezích zákona.</p>
			<p class="MLP_dopis_podpis_-I- ParaOverride-1">Veselá Praha – 1913, č. 3, 1/3</p>
		</div>
</body>
</html>