<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-71</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-71" xml:lang="cs-CZ">
		<div class="Z-kladn--textový-r-meček">
			<p id="_idParaDest-138" class="MLP_uroven2_kapitola ParaOverride-1">Má drahá přítelkyně Julča</p>
			<p id="_idParaDest-139" class="MLP_uroven3_nadpis ParaOverride-4">I</p>
			<p class="MLP_text_bez1radku ParaOverride-1">Neznám doopravdy roztomilejší bytosti nad psohlavého paviána. Velice se divím levhartům, že se ho bojí a&#160;že ho nebožtík Brehm tak ošklivě pomluvil, nazvav ho obludou.</p>
			<p class="MLP_text ParaOverride-1">Zprvu, pravda, když se s&#160;ním setkáte, připadá vám jako nějaké zvíře z&#160;apokalypsy nebo z&#160;kreseb spiritistů, ale když si na něho zvyknete, vidíte, že pod kůží toho ďábla vězí dobrý charakter a&#160;že z&#160;takového psohlavého paviána udělali netvora jen lidé, kteří mu neporozuměli.</p>
			<p class="MLP_text ParaOverride-1">Budiž mně též, jako člověku zabývajícímu se zoologií, dovolena poznámka, že psohlavý pavián jest jediná opice, jejíž srst nezapáchá. Během své praxe získané obchodem se zvířaty byl jsem nucen snésti mnoho výčitek svých kupců o&#160;ohavném zápachu různých druhů opic.</p>
			<p class="MLP_text ParaOverride-1">Právě proto mohu říci slovy svého sluhy Čížka: „Dovoluji si vašnostem doporučiti psohlavého paviána.“</p>
			<p id="_idParaDest-140" class="MLP_uroven3_nadpis ParaOverride-1">II</p>
			<p class="MLP_text_bez1radku ParaOverride-1">Ten psohlavý pavián jmenoval se Julča. Byla to neobyčejná krasavice. Měla protáhlý nos, stříbrně hnědou krátkou srst s&#160;vůní pižma, hnědé oči a&#160;malý, inteligentní ohon, tak krátký, že to opravňovalo k&#160;nadějím, že potomstvo jejího rodu během dalších generací ohon ten úplně ztratí.</p>
			<p class="MLP_text ParaOverride-1">Dostala se k&#160;nám podivnou shodou okolností. Nějaký drezér opic koupil ji ve Stellingách u&#160;Hamburku od Hagenbecka. Měl celý penzionát. Julče dostalo se pečlivého vychování. Během dvou let naučila se ta opice oblékat si sama jakousi zamazanou plesovou toa­letu s&#160;dlouhou vlečkou nebo kroj Tyroláčka s&#160;pérem za kloboukem.</p>
			<p class="MLP_text ParaOverride-1">Pak ji učili jezdit na malém velocipédu do kruhu, jíst vidličkou a&#160;nožem, pít z&#160;láhve. V&#160;tom penzionátě ji též naučili vyplivovat velmi uměle pecky třešní do terče. Slečna Julča prospívala na duchu i&#160;na těle a&#160;byla naděje, že odnaučí se chytati si blechy ve společnosti, škrábati se vzadu a&#160;hledati domnělé vši na hlavě svého učitele a&#160;lidí ze svého okolí.</p>
			<p class="MLP_text ParaOverride-1">Obětavý učitel konečně si umínil, že svou žačku předvede v&#160;pražském Varieté. Napřed ji chtěl kvůli reklamním článkům představiti v&#160;redakcích denních listů. Upustil však od toho, když v&#160;první redakci Julča sežrala důležitý článek, který měl přijíti do večerníku, a&#160;když polila šéfredaktora inkoustem. V&#160;té redakci byli pak bohatší o&#160;zkušenost, že drezéři opic dají se snáze vyhodit než psohlaví paviáni.</p>
			<p class="MLP_text ParaOverride-1">Učitel Julčin byl již dávno na chodbě, ale Julča byla stále ještě v&#160;redakci. Seděla nahoře na knihovně a&#160;prohlížela zeměpisný atlas, který sebrala na stole, a&#160;s&#160;patrným zájmem vytrhávala jednu mapu za druhou. Šéfredaktor s&#160;dvěma redaktory uzavřeli se v&#160;telefonní budce a&#160;radili se, co mají dělat s&#160;tím daleko přes metr měřícím ďáblem s&#160;hrozným chrupem, který zatím strhl domácí telefon a&#160;házel oknem na ulici různé rukopisy ze stolu šéfredaktorova. Julča otevřela si však důstojně dveře na chodbu, a&#160;objavši učitele kolem krku, sestoupila s&#160;ním do automobilu, kterým přijeli.</p>
			<p class="MLP_text ParaOverride-1">Od té doby s&#160;ní pan Hardey nechodil po pražských redakcích a&#160;s&#160;hrůzou očekával, jak dopadne její vystoupení ve Varieté.</p>
			<p class="MLP_text ParaOverride-1">Skvěle nedopadlo. Když ji přivedl za ruku na jeviště v&#160;kroji Tyroláka a&#160;uklonil se, což Julča velmi způsobně opakovala, měl krátkou řeč k&#160;obecenstvu, v&#160;níž nazval Julču osmým divem světa.</p>
			<p class="MLP_text ParaOverride-1">Julča zprvu netečně pozorovala své okolí, pak podívala se dolů do orchestru a&#160;zmizela mezi hudebníky. Z&#160;orchestru vyskočila však velmi rychle mezi přední stoly v&#160;publiku s&#160;houslemi v&#160;ruce a&#160;sedla si na stůl před jakéhosi staršího pána, který se na ni z&#160;leknutí počal dívat kukátkem. Obecenstvo jalo se tleskat, poněvadž myslilo, že to patří k&#160;programu.</p>
			<p class="MLP_text ParaOverride-1">Julča spokojená tím úspěchem praštila houslemi milého pána přes hlavu a&#160;zmocnila se jeho kukátka. Pak počala skákat ze stolu na stůl, roztrhala na jedné dámě blůzu, hodila kukátkem po vrchním číšníkovi, vyšplhala se na galérii, odkud házela dolů do přízemí klobouky.</p>
			<p class="MLP_text ParaOverride-1">Obecenstva zmocnila se panika.</p>
			<p class="MLP_text ParaOverride-1">Marně křičel pan Hardey z&#160;jeviště, aby se nebáli, že je to velmi hodná krotká opice a&#160;že to za chvíli obecenstvu vynahradí předvedením vycvičeného krotkého tygra.</p>
			<p class="MLP_text ParaOverride-1">Sál se vyprazdňoval s&#160;neuvěřitelnou rychlostí. Konečně vnikli tam nahoru na galérii sluhové a&#160;po velkém zápase Julču svázali. Pokousala při tom svým pěkným chrupem jednoho z&#160;nich tak, že ho musila ochranná stanice odvézt do nemocnice.</p>
			<p class="MLP_text ParaOverride-1">Když tedy bylo vše uvedeno do pořádku a&#160;policie vytlačila od pokladen davy žádající bouřlivě o&#160;vrácení vstupného, uznal pan Hardey za vhodné mně telefonovati.</p>
			<p class="MLP_text ParaOverride-1">Učinil tak bez rozpaků: „Haló, dověděl jsem se, že kupujete rád senzační zvířata, to velice chválím. Považujte mne za svého dobrého přítele, který vás nechce nijak zklamati. Viděl jste někdy opici, která si utírá nos do kapesníku?“</p>
			<p class="MLP_text ParaOverride-1">Odpověděl jsem mu, že ano, neboť mně samému podařilo se jednou vycvičiti tak opičáka druhu rhesus<span class="CharOverride-1"><span id="footnote-020-backlink"><a class="_idFootnoteLink _idGenColorInherit" href="../Text/povidky_ii_074.xhtml#footnote-020">21</a></span></span>. Ten nosil dokonce malý kapesník neustále při sobě v&#160;lícních torbách své tlamy. Když chtěl si utřít nos, vytáhl jednoduše z&#160;úst kapesník, nos si do něho utřel a&#160;zas kapesník klidně strčil do úst. Prodal jsem ho jedné baronce, která z&#160;toho obdivuhodného opičáka dostala žaludeční katar.</p>
			<p class="MLP_text ParaOverride-1">„Haló,“ pokračoval pan Hardey, „začínám právě tím, čím vy jste v&#160;drezúře skončil. Viděl jste opici, která jí vidličkou a&#160;nožem?“</p>
			<p class="MLP_text ParaOverride-1">„Ano, pane impresário, měli jsme dokonce magota bezocasého, který byl tak vyspělý, že ty nože polykal. Dali jsme ho pitvat, a&#160;tak jsme dostali celý příbor pro šest osob zase domů.“</p>
			<p class="MLP_text ParaOverride-1">„Haló,“ bylo slyšet jiný hlas u&#160;telefonu. (Byl to tajemník podniku.) „Haló, zkraťme to po obchodnicku. Jedná se o&#160;velmi krotkou opici, psohlavého paviána. Víte, je to ta zázračná Julča, co byla na plakátech. Jezdí na kole, pije z&#160;láhve, převléká se do plesového úboru s&#160;vlečkou, do šatů Tyroláka a&#160;umí mnoho jiných legrací a&#160;žertovných kousků. Přenecháme ji vám s&#160;celým zařízením za dvě stě korun. Neradi ji dáváme pryč, ale není zvyklá obecenstvu. Ostatně jsme tam u&#160;vás za chvíli.“</p>
			<p class="MLP_text ParaOverride-1">Odzvonili mně do uší a&#160;za čtvrt hodiny přivezli automobilem Julču svázanou provazy jako zlosyna.</p>
			<p class="MLP_text ParaOverride-1">Dali jsme ji dolů do kuchyně, kde se vařilo pro tucet psů a&#160;kde bylo několik štěňat. Ta zalezla strachy do kouta, kde vyčkávala za lítostného kňučení, co se bude dít dále.</p>
			<p class="MLP_text ParaOverride-1">Smluvil jsem cenu za Julču s&#160;těmi pány na sto šedesát korun, její toaletu přidali mně zadarmo a&#160;nějak se nápadně rychle se mnou rozloučili.</p>
			<p class="MLP_text ParaOverride-1">Po jejich odjezdu zavolal jsem sluhu Čížka a&#160;poručil jsem mu, aby psohlavého paviána rozvázal. Klekl přede mnou na kolena a&#160;zapřísahal se, že musí pečovat o&#160;svou matku, což nebyla pravda, poněvadž před delším časem utekl z&#160;domova. Když viděl, že i&#160;to není nic platno, žádal o&#160;zálohu pět korun na mzdu s&#160;podotknutím, že se musí na tak vážný a&#160;nebezpečný podnik posilnit. Spokojil se však dvěma korunami a&#160;odešel dodat si kuráže.</p>
			<p class="MLP_text ParaOverride-1">Přišel za tři hodiny. Viděl jsem ho otvírat vrata u&#160;plotu a&#160;Čížek zmizel v&#160;domě. Chvíli bylo slyšet nějaký hluk dole a&#160;pak bylo ticho. Podíval jsem se ještě, zdali jsme za Čížka zaplatili Úrazové po­jišťovně, a&#160;přesvědčiv se, že ano, méně znepokojen sešel jsem dolů.</p>
			<p class="MLP_text ParaOverride-1">Opatrně otevřel jsem dveře kuchyně. Bylo vidět, že Čížek provedl svůj úkol. Při slabém světle petrolejové lampy na zdi bylo viděti tklivý obrázek. Čížek přemožen tím, jak si za dvě koruny dodával kuráže, ležel na posteli, když byl předtím rozvázal Julču, která pa­trně myslila, jak ji svazovali, že ji zas něčemu novému učili. Upotřebila tedy provazů, jichž byla zbavena, a&#160;svázala Čížka do kozelce. Ubohý Čížek při tom spal a&#160;ležel na posteli jako balík. Julča snesla kolem něho všechna štěňata, která našla, a&#160;hledala nyní něco Čížkovi ve vlasech. Štěňata tiše a&#160;moudře očekávala, až na ně přijde řada.</p>
			<p class="MLP_text ParaOverride-1">A&#160;tak se Julča seznámila se mnou.</p>
			<p class="MLP_text ParaOverride-1">Rozvázal jsem Čížka, přičemž mně ona pomáhala, a&#160;pak vzala mne za ruku a&#160;nepustila se mne, takže chtěj nechtěj musil jsem ji vést nahoru. Tam jsem jí dal jablko a&#160;chleba. Od té doby byla by mne snad ani na krok neopouštěla, kdybych byl dovedl to co ona.</p>
			<p class="MLP_text ParaOverride-1">Neuměl jsem však skákat ze stromu na strom, odtud na římsu a&#160;po římsách na střechu. Pozoroval jsem také, že ji mrzí neobyčejně, že se neumím houpat na visacím lustru.</p>
			<p class="MLP_text ParaOverride-1">Týž večer, kdy k&#160;nám přišla, vyskočila na visací lustr a&#160;marně mne lákala, abych tam vylezl za ní. Nebyl by nás však jistě udržel, neboť přetrhl se pod tíhou toho samotného paviána psohlavého. Velký petrolejový lustr spadl dolů, lampa explodovala, chytily jednotlivé kusy nábytku, pak záclony, podlaha. Zatímco jsem telefonoval pro hasiče, utekla Julča oknem a&#160;naproti na stromě dívala se na neobyčejné plameny, které šlehaly ven.</p>
			<p class="MLP_text ParaOverride-1">Když přijeli hasiči, musili Čížka vynést ven, poněvadž spal velmi klidně. Julča trochu ztěžovala záchranné práce, poněvadž se přiblížila ke stříkačce a&#160;počala se střídavě houpat na obou ramenech. Ti, kteří byli přítomni, tvrdili, že Julča pomáhala hasit. Velmi o&#160;tom pochybuji. Mohli též tvrdit, když později si jednou v&#160;noci udělala výlet na Malvazinky do hřbitovní kaple a&#160;houpala se tam na zvonu, že šla zvonit umíráčkem za onoho zřízence elektrických drah, kterého před chvílí potkala a&#160;vzala mu čepici, z&#160;čehož dobrého muže ranila mrtvice.</p>
			<p class="MLP_text ParaOverride-1">Bylo to však velmi milé stvoření. Přinesla mně tenkrát, abych se nezlobil, ze hřbitova plechovou tabulku: „Zde odpočívá můj milovaný manžel. Těš se na shledanou!“</p>
			<p class="MLP_text ParaOverride-1">Když byl požár uhašen, odebral jsem se s&#160;Čížkem a&#160;s&#160;Julčou do jediného zachráněného pokoje v&#160;přízemí. Julča rozumně usedla na pohovku a&#160;pomalu trhala nějakou vestu, které se zmocnila při té panice někde v&#160;sousedství. Nepatřila nikomu z&#160;nás, a&#160;tak jsme jí nebránili v&#160;jejím počínání.</p>
			<p class="MLP_text ParaOverride-1">Čížek seděl též klidně a&#160;mlčky u&#160;stolu a&#160;pozoroval Julču. Náhle řekl ujišťujícím hlasem: „Sto šedesát korun není docela nic moc za ni. Řekl bych, že je moc laciná.“</p>
			<p class="MLP_text ParaOverride-1">Dal jsem mu pohlavek. A&#160;tak jsme všichni seděli tiše, já, Čížek a&#160;Julča s&#160;cizí vestou, každý přemítaje o&#160;svých záležitostech až do jedenácti hodin v&#160;noci.</p>
			<p class="MLP_text ParaOverride-1">Po jedenácté hodině vzali jsme Julču za ruce a&#160;odvedli ji do zahrady, do velké klece po pštrosovi nandu, kterého nám sežraly jednou v&#160;noci krysy. Když jsme ji chtěli zavřít, sáhla si do úst a&#160;vytáhla odtamtud ocelové kapesní hodinky a&#160;podávala mně je.</p>
			<p class="MLP_text ParaOverride-1">Zavřeli jsme ji přes tento úplatek a&#160;já, podávaje hodinky Čížkovi, řekl: „Co tomu říkáte?“</p>
			<p class="MLP_text ParaOverride-1">„To je zvláštní,“ odpověděl, „já bych tak dlouho nevydržel mít hodinky v&#160;hubě.“</p>
			<p class="MLP_text ParaOverride-1">O&#160;hodinky se nikdo nepřihlásil. Nosil jsem je až do předloni. Šly velmi přesně a&#160;byly bicí. Soudil jsem z&#160;toho, že náležely nějakému zámožnějšímu diváku, který se šel podívat, jak to pěkně u&#160;nás hoří.</p>
			<p class="MLP_text ParaOverride-1">Julča si pomalu zvykla na nový domov, jenom hospodyni Fany neměla ráda. Patrně proto, že ta měla víc toalet než ona. Ubohá Julča měla jen jednu sukni, s&#160;vlečkou sice, ale byla to přece jen hrozná chudoba. Tak se stalo, že jednoho dne, když přišla nahoru, otevřela si dveře do pokojíku slečny Fany a&#160;prohlédla si její toaletu. Byly to pěkné nové šaty, které ležely tam přes židli. Julče se víc zprvu zamlouvala blůza než sukně. Vlezla do blůzy, ale poněvadž to na ní viselo, zkusila to obléci opačně. Vlezla hlavou do rukávu, který musel povolit, aby to na ní řádně padlo. Půl blůzy však vláčela za sebou přes ramena. Zkusila to tedy sundat a&#160;natáhla si druhou přetrženou část rukávu přes nohy a&#160;zbytek si uměle otočila kolem hlavy jako turban. Ani to se jí nelíbilo, jak tvrdil Čížek, který se na to oknem se zájmem díval a&#160;přitom prý byl zvědav, zdali Julča roztrhá při té toaletě také tu novou sukni slečny Fany.</p>
			<p class="MLP_text ParaOverride-1">Přišel také do kuchyně a&#160;oznámil to hospodyni velmi jasně a&#160;stručně: „Slečno Fany, už je to hotovo.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Už je v&#160;tom.“</p>
			<p class="MLP_text ParaOverride-1">„Kdopak?“</p>
			<p class="MLP_text ParaOverride-1">„Julča ve vašich nových šatech. Půl hodiny jí trvalo, než se do toho dostala. Tamhle jde ke psinci.“</p>
			<p class="MLP_text ParaOverride-1">Přišel jsem také k&#160;tomu, když Julča pyšně v&#160;nové toaletě šla se představit do našeho psince tuctu zvědavých psů. Chodila s&#160;nějakým klackem v&#160;ruce kolem klecí. Psi dávali najevo svou radost velmi živým štěkotem. Měli také krásnou a&#160;zajímavou podívanou. Ze sukně slečny Fany udělala si Julča jakousi tógu, velkolepě přehozenou přes jedno rameno. S&#160;druhého visel jí předek blůzy s&#160;lesklými knoflíky jako část přehozeného husarského dolmanu. Půl blůzy tvořila ladný turban a&#160;celek dělal dojem zkrachovaného patriarchy.</p>
			<p class="MLP_text ParaOverride-1">Slečna Fany s&#160;hrozným proklínáním vyřítila se na krasavici-patriarchu.</p>
			<p class="MLP_text ParaOverride-1">Správce chorobince ve výslužbě se zapřísahal, že nikdy neviděl tak rychle se ženské stáhnout sukni jako v&#160;tomto případě. Ubohá slečna Fany! Šla zachránit zbytky svých nových šatů a&#160;přišla ještě o&#160;jednu zástěru a&#160;sukni, měla však naštěstí na sobě ještě reformní kalhoty, které si udělala z&#160;cyklistických kalhot z&#160;mladých let.</p>
			<p class="MLP_text ParaOverride-1">Julča klidně se zástěrou a&#160;sukní přeskočila plot a&#160;šla se podívat přes ulici do Klamovky. Vrátila se zas pozdě v&#160;noci domů, neměla však na sobě nic.</p>
			<p class="MLP_text ParaOverride-1">Jen na Bělohorské silnici nahoře směrem k&#160;Vypichu na telegrafních drátech dlouho visela černá sukně slečny Fany jako rozbitý prapor. Slečna Fany ještě téhož dne odešla od nás. Zanechala stručný dopis, ve kterém, neumějíc se vyjádřit, napsala, že její počestnost je veřejně zviklána.</p>
			<p id="_idParaDest-141" class="MLP_uroven3_nadpis ParaOverride-1">III</p>
			<p class="MLP_text_bez1radku ParaOverride-1">Někdy se stávalo, že kromě radostí způsobovala mně má přítelkyně Julča trpké chvíle, poněvadž neporozuměla, co si vlastně přeji. Když jsem sedával na zahradě, často nechápala, jak vypadá ten předmět, který chci, aby mně z&#160;domu přinesla na zahradu. Dnes, rozpomínaje se na ty drobné události, nabývám přesvědčení, že jsem si nepočínal systematicky. Třebas byla sebechytřejší, leckterým pojmům nerozuměla hned. Přiznávám, že to byla chyba výchovy. Byly to někdy věci, které se napraviti nedají. Doufám však, přijde-li mně někdy do ruky jiný exemplář roztomilého psohlavého paviána, že se přičiním, abychom si oba počínali rozumněji.</p>
			<p class="MLP_text ParaOverride-1">Stalo se totiž, že jednoho nedělního odpůldne přišlo k&#160;nám několik cirkusových artistů, pátrajících po nějakém zvláštním zvířeti.</p>
			<p class="MLP_text ParaOverride-1">Mluvili napřed na dvoře s&#160;Čížkem, který zcela volně dal průchod své obrazotvornosti a&#160;nabízel jim zprvu nějakého velmi hodného velkého hada, kterého máme na vychování u&#160;jednoho rolníka nedaleko Prahy, aby nedostal psinku. Podotýkám, že to bylo v&#160;neděli odpůldne, kdy Čížek melancholicky před domem pod stromy nádvoří měl popíjet svých šest lahví piva.</p>
			<p class="MLP_text ParaOverride-1">Občas zařval směrem k&#160;psinci, kde psi všeho druhu štěkali na výletníky, vlekoucí se prachem Bělohorské silnice: „Lehneš!“</p>
			<p class="MLP_text ParaOverride-1">Psi ovšem spustili ještě větší štěkot a&#160;nadávali tak dlouho, až Čížek přestal je napomínat.</p>
			<p class="MLP_text ParaOverride-1">Toho dne bylo toho však víc než šest lahví, a&#160;Čížek proto stával se romantickým u&#160;přítomnosti artistů. Slyšel jsem ho, jak z&#160;nešťastného hodného hada s&#160;psinkou přešel na jednohrbého velblouda, kterého máme v&#160;jedné rodině u&#160;Plzně.</p>
			<p class="MLP_text ParaOverride-1">Starší z&#160;artistů kýval přesvědčivě hlavou, kdežto mladší neustále říkal: „Není možné, tvrdím, že to není možné.“</p>
			<p class="MLP_text ParaOverride-1">Čížek však pokračoval dále v&#160;líčení našeho bohatství, takže jsem si připadal jako nějaký neznámý druh pevniny, oplývající zvířaty všeho druhu.</p>
			<p class="MLP_text ParaOverride-1">„Máme, vašnosti,“ slyšel jsem Čížka, „jednoho klokana menšího, krátkosrstého, druhého huňatého většího. Oba jsou dobrý do vody, ten mladší také výborně staví uši. Máme je uschované v&#160;jedné oboře, a&#160;kdyby vašnosta si přál, dopíšeme mu korespondenčním lístkem, co by stál ten párek.“</p>
			<p class="MLP_text ParaOverride-1">„Není možné, tvrdím, že to není možné,“ již jako ze zvyku opakoval ten mladší pán. „Nu, a&#160;co vlastně máte zde na skladě?“ tázal se konečně ten starší, „psy jsme již viděli, ale to nestálo za mnoho, poněvadž…“</p>
			<p class="MLP_text ParaOverride-1">Udělal nyní zdrcující kritiku našeho psince. Nelíbila se mu předně čerstvě natřená harlekýnská doga. Říkal jsem sice Čížkovi, ale on zapomněl, když jí udělal krásné skvrny, postříkat ji sikativem. Dopoledne se doga postavila někde pod okap a&#160;barva pustila.</p>
			<p class="MLP_text ParaOverride-1">Mladšímu se zas nelíbil velký řeznický pes, o&#160;kterém Čížek tvrdil, že je to jediný exemplář mastifa v&#160;Evropě, který byl kvůli dojmu uvázán třemi obrovskými řetězy ke kůlu, neboť mastifové jsou nejhroznější psi a&#160;do Čech nebyli dosud přivezeni, takže je to jedno, co se vlastně ukáže interesentům. Mladší byl rozhořčen, že představený mu mastif počal zdálky podávat tlapu a&#160;radostně vrtěl ohonem.</p>
			<p class="MLP_text ParaOverride-1">Kritika byla zlá, do které starší vpadal vždy bručivě: „Nu, a&#160;co nám ještě ukážete?“</p>
			<p class="MLP_text ParaOverride-1">Bylo vidět, že Čížek si počíná velice rafinovaně, napínaje jejich zvědavost do nejkrajnějších mezí.</p>
			<p class="MLP_text ParaOverride-1">„Pak tady máme holuby,“ klidně pokračoval Čížek.</p>
			<p class="MLP_text ParaOverride-1">„Cože?“ křičeli oba hrozivě, když vtom Čížek slavnostně řekl: „Dovoluji si vašnostem doporučiti co nejlépe paviána psohlavého. Jsou oba na zahradě, pavián i&#160;pan šéf.“</p>
			<p class="MLP_text ParaOverride-1">Tak jsem se seznámil kvůli Julče s&#160;bratry Schneidrovými, artisty v&#160;různých cirkusech. Mladší měl cvičené prase a&#160;to ho živilo po tři roky. Pak ztratil angažmá, prase snědl a&#160;dělal nezranitelného fakíra. Jednou se však přece doopravdy zranil, dostal otravu krve, zanechal fakírství a&#160;dělal augusta se svým starším bratrem.</p>
			<p class="MLP_text ParaOverride-1">Rozhovořil se o&#160;tom, že by potřebovali nějaké zvíře, které by je doplňovalo.</p>
			<p class="MLP_text ParaOverride-1">Mezitím Čížek vrátil se ze dvora od kůlny. Toho dne totiž byla Julča zavřena v&#160;kůlně za trest, poněvadž se nějak dostala do piana, které se jí podařilo rozebrat sice jen částečně, ale s&#160;mnohem větší rychlostí, nežli by se to podařilo zkoušenému ladiči pian.</p>
			<p class="MLP_text ParaOverride-1">Přinesla s&#160;sebou ta dobrá duše klávesy černé i&#160;bílé, takže piano mělo velmi příjemné mezery. Byl jsem tomu povděčen, poněvadž chodívala k&#160;nám vždy dvakrát týdně hrát dceruška našeho účetního. Pan účetní měl však v&#160;pianu schovanou láhev kontušovky, kterou Julča při té příležitosti vypila. Bylo tedy nutno slečnu Julču zavřít, aby v&#160;ráži nevyvedla nějaké nepříjemnosti.</p>
			<p class="MLP_text ParaOverride-1">Návrat Čížkův nebyl nijak radostný. Vyhlížel utrápeně a&#160;vzal mne stranou. „Pane šéf,“ zanaříkal, „ono to asi nepůjde, vona ta vopice má vopici.“</p>
			<p class="MLP_text ParaOverride-1">Řekl jsem mu, aby zanechal slovních nechutných hříček a&#160;spěl rychle k&#160;jádru věci.</p>
			<p class="MLP_text ParaOverride-1">„Je to moc těžká řeč s&#160;ní,“ pokračoval zoufale, „ona se nechce oblíkat. Napřed jsem ji oblékl do těch šatů s&#160;vlečkou a&#160;ona si chtěla vzít přes to kroj Tyroláčka. Pak jsem jí řekl, že to může udělat, když chce se před pány objevit jako Tyrolák, aby ale počkala, až jí ty dámské šaty svléknu. Ona tedy si dala říct, ale jak měla tyroláčka na sobě, chtěla si přes to zas natáhnout dámský úbor. Tak jsem to s&#160;ní stáhl všecko, zde to nesu, aspoň ukážeme těm pánům, jak si pěkně chodí.</p>
			<p class="MLP_text ParaOverride-1">Ale to není všechno,“ řekl ještě smutnějším hlasem Čížek, „tak jsem chtěl aspoň, aby pánům ukázala, jak umí jezdit na kole, a&#160;přinesl jsem jí kolo. Sedla si na kolo a&#160;najednou vyjela ze vrat, nabrala to druhou stranou po silnici a&#160;je pryč.“</p>
			<p class="MLP_text ParaOverride-1">„Je úplně pryč,“ dodal sklesle, „a oni nám to nebudou věřit, že vůbec něco takového máme doma.“</p>
			<p class="MLP_text ParaOverride-1">Také nám to ovšem nevěřili. Marně Čížek ukazoval plesový úbor Julčin, kroj Tyroláčka a&#160;láhev, ze které pije.</p>
			<p class="MLP_text ParaOverride-1">Mladší byl strašně drzý. „Na tohle vám nedáme žádnou zálohu,“ křičel, „velblouda máte u&#160;jedné rodiny v&#160;Plzni, klokany v&#160;jedné oboře a&#160;teď vám najednou ujede psohlavý pavián na velocipédu, když nám ho máte ukázat. To je zatracená náhoda, pane.“</p>
			<p class="MLP_text ParaOverride-1">Starší mluvil něco o&#160;podvodech a&#160;ironicky zvolal: „Panstvo nám dokonce ukazuje láhev, ze které pije, vždyť je to obyčejná láhev od piva.“</p>
			<p class="MLP_text ParaOverride-1">Vyšli s&#160;příkrými výrazy o&#160;naší nesolidnosti z&#160;našeho podniku. Ve vratech se ten mladší obrátil, a&#160;zastavuje nějakého úplně cizího pána, řekl ukazuje na mne: „Tomuhle pánovi ujel psohlavý pavián na velocipédu.“</p>
			<p class="MLP_text ParaOverride-1">Julču jsem marně dlouho do noci očekával. Ráno slyšel jsem z&#160;kůlny hlas Čížkův: „Tak ty jsi se tedy vrátila. Kde máš kolo? Pověz, kde máš kolo?“ Julča se nepřiznala.</p>
			<p id="_idParaDest-142" class="MLP_uroven3_nadpis ParaOverride-1">IV</p>
			<p class="MLP_text_bez1radku ParaOverride-1">Sedě na lavici před domem, konferoval jsem s&#160;Čížkem. Podával mně jakýsi týdenní přehled našeho závodu, bilanci různých nehod, které se místo vavřínového věnce otáčely kolem naší firmy.</p>
			<p class="MLP_text ParaOverride-1">„Když nám tedy v&#160;pondělí utekl ten zlý buldok“, vzpomínal Čížek, „pomyslil jsem si, že ten týden pěkně začíná.“</p>
			<p class="MLP_text ParaOverride-1">„Měli jsme, Čížku, kvůli němu mnoho nepříjemností.“</p>
			<p class="MLP_text ParaOverride-1">„Zajisté, pane šéf, já to věděl hned, jak jsem se vypravil ho chytat, že se něco stane. Já to nevěděl, že přivedu nějakého cizího psa. Vždyť ten buldok měl taky takovou hlavu jako náš a&#160;byl taky zlý, když jsem ho tahal od toho krámu, kde čekal na svou paní. Však to pak bylo také v&#160;novinách odvoláno, že krademe psy, on mně sice říkal pan komisař na strážnici: Zmejlená neplatí, ale rád bych věděl, jestli by on poznal buldoka od buldoka, když nerozeznal vinnýho od nevinnýho.“</p>
			<p class="MLP_text ParaOverride-1">Čížek utřel si prakticky rukávem slzu i&#160;nos zároveň: „To vždycky říkám, pane šéf, když mně v&#160;pondělí uteče nějaký pes, pak se začnou přes týden ztrácet jeden po druhém. Jako hned nato v&#160;úterý ten stájový pinč toho inženýra, který nám ho sem dal, abychom ho za deset korun odnaučili kousat. Já mu hned říkal, že se ani za dvacet korun neodnaučí chňapat po lidech, aby si ho raději nechal doma, ale když vy jste, pane šéf, moc velký dobrák a&#160;všechno byste udělal kvůli reklamě pro závod. Tak nám hned v&#160;úterý zmizel. Myslel jsem, že pes jde domů, a&#160;telefonoval jsem panu inženýrovi, že je jeho Bojek už na cestě. Dnes je sobota a&#160;ještě není doma. Z&#160;toho budeme mít velké opletání, pane šéf, já s&#160;tím nechci nic mít, dopoledne telefonoval pan inženýr, že myslí, že jsme ho prodali, jako ti synové Jakubovi Josefa. Ve středu jsme museli dát zakopat půl té angorské kočky, kterou nám sežraly fretky. Já jim to říkal, pane šéf, abychom dali fretky do železných klícek, že se nám prokoušou z&#160;bedny na angorskou kočku, že chtějí maso, a&#160;nejen samé salátové lupeny. Bylo jim vidět krvežíznivost na očích. Když jsem jim dával do bedny salát, udělaly si z&#160;něho pelech a&#160;z&#160;toho se koukaly na mne tak, až jsem dostával strach, a&#160;přece by jich sněd člověk pět na posezení, jaká jsou to malá zvířátka.“</p>
			<p class="MLP_text ParaOverride-1">„Vy jste je snědl?“</p>
			<p class="MLP_text ParaOverride-1">„Jen tři, pane šéf, ty, které jsem utloukl na kočce. Ostatní čtyři mně utekly. Udělali jsme si je s&#160;kočím na cibulce. Masíčko mají běloučké, ale trochu bylo cítit divočinou, jak se divoce vrhly na angoru. Ve čtvrtek jsme šťastně prodali párek ozdobných bažantů. Sameček měl trochu vytrhaná brka v&#160;ocase od toho jezevčíka. Byl bych vytrhl pávovi nějaká z&#160;chvostu a&#160;přišil je bažantovi, ale vzpomněl jsem si na vás, pane šéf, co byste tomu řekl, až se vrátíte v&#160;sobotu a&#160;uviděl páva tak zrasovaného. A&#160;pak myslím, že by to nebýval žádný reelní obchod. V&#160;pátek jsme prodali jednoho ruského chrta a&#160;jeden nám utekl. Pan účetní řekl, že se to tedy anuluje.“</p>
			<p class="MLP_text ParaOverride-1">Taková byla tedy bilance za týden mé nepřítomnosti. Byl jsem v&#160;Drážďanech, hodlaje koupit něco příhodného z&#160;tamní zoologické zahrady, která byla v&#160;likvidaci. Nabízeli mně tam za osm set marek starého chromého opelichaného lva. Kdybych ho i&#160;dal potáhnout novou kůží, chromým by zůstal stejně. Měl sice slavnou minulost, když před deseti lety roztrhal v&#160;jednom cirkuse svou krotitelku, ale co teď s&#160;ním? Kdo si ho dnes koupí? Koupil jsem tam však přece něco. Promyku egyptskou. Je to zvíře o&#160;hodně menší lva. Vešla se mně pod kabát, abych nemusel z&#160;ní na hranicích platit clo, ale mělo to tu výhodu, že mě s&#160;ní dali do samostatného oddělení ve vlaku. Promyka egyptská jest totiž velmi nešťastné zvíře. Brehm poslal ji mezi šelmy tchořovité, a&#160;ty nevoní. Co má tedy, chudáček, dělat.</p>
			<p class="MLP_text ParaOverride-1">„Poslyšte, Čížku,“ řekl jsem věrnému sluhovi, „vysvětlete mně laskavě, jak se to stalo, že Julča, když jsem jí ukazoval tu promyku egyptskou, něco zabručela a&#160;za chvíli si přinesla na nose zlatý skřipec? Vy jste sice říkal, že nic nevyvedla, co jsem byl pryč, i&#160;obávám se, že ten zlatý skřipec znamená něco smutného.“</p>
			<p class="MLP_text ParaOverride-1">„Neračte se lekat,“ pravil Čížek, „ten skřipec nepatří nikomu z&#160;personálu. To zde byla baronka Dobřenská, aby si objednala od nás šest loveckých psů. Byla k&#160;nám doporučena kněžnou Colloredo-Mansfeld, ale jakmile přišla, přiběhla Julča, skočila jí na záda a&#160;vzala jí skřipec z&#160;nosu. Když jsme ji vzkřísili, odjela a&#160;odvolala objednávku. Je to divná ženská, štítila si dát skřipec po opici na nos. Myslím, že to není nic zlého.“</p>
			<p class="MLP_text ParaOverride-1">A&#160;tak Čížek dostal nový pohlavek.</p>
			<p id="_idParaDest-143" class="MLP_uroven3_nadpis ParaOverride-1">V</p>
			<p class="MLP_text_bez1radku ParaOverride-1">Bývaly dny, kdy Čížek býval zamyšlen. Takové zahloubání se v&#160;sama sebe bývalo vždy předzvěstí velkých událostí. Spojoval-li pak přitom ještě vědychtivost, znamenalo to jistě předzvěst nějakého neštěstí.</p>
			<p class="MLP_text ParaOverride-1">Jednou se mne například, jsa hluboce zamyšlen, otázal při mém příchodu u&#160;vrat do dvora, jaký vlastně přístroj mají ve vodárnách, aby voda byla vytlačena až do tak vysokých poloh, jako je náš dům. Vysvětlil jsem mu fyzikální zákon o&#160;spojitých nádobách.</p>
			<p class="MLP_text ParaOverride-1">„Dobře,“ řekl Čížek, „tomu já rozumím, on je to velký tlak, ale nešlo by udělat nějaký patent, aby šlo vodu zastavit?“</p>
			<p class="MLP_text ParaOverride-1">„Jak to?“ otázal jsem se.</p>
			<p class="MLP_text ParaOverride-1">„Totiž tak, pane šéf. Myslím, jestli by nebylo záhodno něco vynajít, co by samočinně uzavřelo proud vody u&#160;vodovodu, kdyby se stala nehoda, že by někdo ukroutil kohoutek a&#160;vodu nešlo zastavit. Ono je to velmi nepříjemné, když voda vyplaví dům.“</p>
			<p class="MLP_text ParaOverride-1">Vyzval jsem ho, aby řekl, proč se táže na tak podivné věci.</p>
			<p class="MLP_text ParaOverride-1">„Nemyslete si, pane šéf,“ pokračoval zádumčivě, „že mě to jen tak napadlo. Přišel jsem na tu myšlenku, že by to byl praktický vynález, když jsem viděl, že Julča kroutí kohoutkem u&#160;vodovodu na chodbě v&#160;prvním patře. Věděl jsem, že má sílu, ale že by ho tak rychle ukroutila, toho jsem se nenadál. Myslel jsem, že jí to dá víc práce, a&#160;zatím nežli jsem přivolal kočího, aby se na to šel podívat, ukroutila kohoutek a&#160;šla si sednout na střechu na můstek ke komínu. To byste neřek, pane šéf, že to nejde zastavit. Jak to teče dolů po schodech, tak to vypadá jako vodopád, dole v&#160;kuchyni plave už stolička pod nohy. Lavice je těžší a&#160;stůl také, ty se ještě drží v&#160;pořádku, ačkoliv už to trvá přes hodinu. Kočí říkal, že asi spadnou stropy, tak jsme se vystěhovali do bezpečí.“</p>
			<p class="MLP_text ParaOverride-1">Ukázal smutně na svůj kufr u&#160;mřížoví.</p>
			<p class="MLP_text ParaOverride-1">Zjistil jsem, že to Čížek maloval příliš černě. Stropy sice byly promočeny, ale přímé nebezpečí nehrozilo. Strop v&#160;kuchyni spadl až po odchodu stavební komise, která nás ujistila, že je všechno v&#160;pořádku. V&#160;mém pokoji strop vůbec nespadl a&#160;bylo ho třeba jen podepřít několika dřevěnými kládami. Zejména za večerního přítmí vypadalo to velmi přívětivě, jako sloupy malého řeckého chrámu.</p>
			<p class="MLP_text ParaOverride-1">Jedině nábytek se rozpadl místy, kde byly jeho součástky spojeny klihem, a&#160;tak mně to poskytlo za dlouhých večerů zimních krásné ukrácení chvíle. Sestavoval jsem totiž z&#160;rozklížených kousků psacího stolu, prádelníku a&#160;skříně na šaty nový druh nábytku.</p>
			<p class="MLP_text ParaOverride-1">Přiznávám se však, že přece jen s&#160;jistými obavami sledoval jsem, zdali Čížek nemá v&#160;obličeji výraz melancholie.</p>
			<p class="MLP_text ParaOverride-1">Asi měsíc nato, kdy Čížek přestal hovořit o&#160;samočinném uzavření vodní roury po ukroucení kohoutku u&#160;vodovodu, šel jsem se podívat, zdali Čížek uvedl do pořádku jednoho královského pudla, kterého bylo nutno celého ostříhat, poněvadž měl strašné množství blech. Čížek to stále odkládal, neboť soudil, že ty blechy všechny naskáčou do něho při té operaci. Marně jsem mu vykládal, že když napřed důkladně pudla vykoupe, že blechy zahynou. Hádal se s&#160;každým, že blechy obživnou. Vymýšlel si o&#160;nich fantastické podrobnosti. Slyšel jsem ho, jak kuchařce vykládá a&#160;přitom se zapřísahá, že znal jednu štiku, která když ji vytáhli z&#160;vody, měla na sobě spoustu blech.</p>
			<p class="MLP_text ParaOverride-1">Konečně se odhodlal přece pudla ostříhat venku za hrozné vichřice. Vysvětlil to tím, že jsou blechy velmi lehký hmyz a&#160;že je vítr odfoukne.</p>
			<p class="MLP_text ParaOverride-1">Když jsem přišel k&#160;místu, odkud ozýval se hlas Čížkův: „Nepros, není ti to nic platné,“ zpozoroval jsem opět ten podezřelý zádumčivý výraz na Čížkově tváři. Díval se ještě smutněji nežli zohavený pudl, který vyhlížel, jako by byl vyskočil právě před chvílí ze své kůže.</p>
			<p class="MLP_text ParaOverride-1">„Myslil jsem,“ řekl Čížek, „že budu s&#160;tím hotov, než se vrátíte. Staly se to zas věci, pane šéfe.“</p>
			<p class="MLP_text ParaOverride-1">Vzdychl zhluboka. „Právě mě napadlo, jestli by nebylo lepší, kdyby opice měla jen dvě ruce. Čtyři ruce je na opici příliš mnoho.“</p>
			<p class="MLP_text ParaOverride-1">Řekl to velmi těžkomyslně. „Nezačal bych o&#160;tom mluvit, ale jestli ty zadní ruce Julči začnou se s&#160;předními tahat o&#160;ten revolver, tak by se snadno mohlo stát nějaké neštěstí. Je to sice váš revolver, pane šéf, ale ona je s&#160;ním už někde za horama. Byl to moc hezký revolver.“</p>
			<p class="MLP_text ParaOverride-1">Upokojil jsem ho, že revolver byl nabit jen slepými patronami.</p>
			<p class="MLP_text ParaOverride-1">„To je všechno hezké, pane šéf, ale ona vám kromě revolveru vytáhla z&#160;nočního stolku také hrst ostrých patron, ty si dala do kapsy.“</p>
			<p class="MLP_text ParaOverride-1">„Nemluvte, Čížku.“</p>
			<p class="MLP_text ParaOverride-1">„Už je tomu tak, pane šéf, ona se na to oblíkla. Byla celé odpůldne taková hodná a&#160;vzala si na sebe kroj Tyroláčka. Asi před hodinou počala šmejdit a&#160;rejdit po domě. Zahlédl jsem oknem její zelený klobouk s&#160;pérem ve vašem pokoji, jdu tam a&#160;vidím ji, jak si otvírá váš noční stolek. Nežli jsem se vzpamatoval, už si cpala do kapsy kalhot patrony a&#160;šla ke mně s&#160;revolverem. Co jsem měl dělat? Podávala mně ruku, tak jsem jí ruku potřás a&#160;poplácal po zádech, aby mně nic neudělala. Vlezla do zahrady a&#160;přes mříž slezla na silnici a&#160;skočila na zeď Klamovky. Bude se asi tam někde procházet a&#160;střílet. Doposud nevystřelila. Ale myslím, že až vystřílí slepé patrony, že revolver nabije ostrými. A&#160;pak se něco stane,“ dodal prorocky.</p>
			<p class="MLP_text ParaOverride-1">Mezitím se zešeřilo. Byla to smutná situace a&#160;nic jiného mě nenapadlo než to, že ten pavián nemá zbrojní pas, a&#160;uspořádá-li honbu na hlídače v&#160;Klamovce, že bude mít s&#160;tím teprve opletání, poněvadž nemá také honební lístek, kteréžto dokumenty oba ležely u&#160;revolveru.</p>
			<p class="MLP_text ParaOverride-1">„To nemějte starost, pane šéf,“ řekl Čížek, když jsem mu vyjádřil tyto své obavy, „zbrojní pas i&#160;honební lístek strčila si do huby.“</p>
			<p class="MLP_text ParaOverride-1">Celý večer seděl Čížek u&#160;mne v&#160;pokoji. Oba jsme mlčeli. Pozdě v&#160;noci zdálo se mně, že Čížek o&#160;něčem usilovně přemýšlí. Nežli jsem se ho mohl zeptat, o&#160;čem myslí, ozval se přesvědčivým hlasem: „Já být na vašem místě, pane šéf, odjel bych radši z&#160;Prahy.“</p>
			<p class="MLP_text ParaOverride-1">Poslal jsem ho spát a&#160;šel jsem též ležet. Zdálo se mně, že slyším nějakou střelbu. Byl to však Čížek, který mne budil klepáním na dveře.</p>
			<p class="MLP_text ParaOverride-1">„Co je, Čížku?“</p>
			<p class="MLP_text ParaOverride-1">„Julča už je doma. Vlezla si do stáje a&#160;sedí tam celá vyděšená. Revolver jsem jí našel v&#160;kapse kalhot, když jsem ji svlékl. Tak jí ještě hrůzou stojí chlupy na hlavě a&#160;po celém těle. Vypadá jako ježek. V&#160;revolveru schází jedna patrona.“</p>
			<p class="MLP_text ParaOverride-1">Šel jsem se na ni podívat. Vyhlížela skutečně, jak vykládal Čížek. Krčila se v&#160;koutě na slámě, a&#160;když jsem přišel k&#160;ní, podávala mně ruku, přičemž pronesla nějaký zvuk jako „hu“.</p>
			<p class="MLP_text ParaOverride-1">„To chce asi říci bum,“ rozebral to filologicky Čížek.</p>
			<p class="MLP_text ParaOverride-1">Druhého dne stálo v&#160;novinách: Záhadný vražedný loupežný útok v&#160;Košířích.</p>
			<p class="MLP_text ParaOverride-1">Dlouhý referát, na kterém si dali lokální zpravodajové velice záležet, stylizujíce název i&#160;jinak, jako kupříkladu Pokus loupežné vraždy, byl zajímavý v&#160;podrobnostech. Jednalo se o&#160;stařičkého trafikanta, bydlícího v&#160;přízemí domu 249 v&#160;Košířích pod Cibulkou. Týž nesl si domů denní tržbu za tabákové tovary, a&#160;když si byl ve své skromné světničce zatopil a&#160;rozsvítil, otevřel okno, aby světnici vyvětral, když tu nějaký muž vyhoupl se na okno a&#160;střelil po něm, právě když chtěl přiložit do kamen.</p>
			<p class="MLP_text ParaOverride-1">Zde se zprávy rozcházely, neboť dobrých ostatních padesát procent denních listů psalo, že vražedný útok na vetchého stařečka byl spáchán v&#160;okamžiku, když chtěl povytáhnout knot lampy.</p>
			<p class="MLP_text ParaOverride-1">Ať tomu bylo tak neb onak, na tom se všichni novináři shodovali, že útok byl promyšlen a&#160;že útočník vyčíhal dobu, kdy domácí lidé odešli do biografu. „Pachatel se však po výstřelu ulekl křiku přepadeného, a&#160;boje se snad, že by, poněvadž okno bylo otevřeno, hluk způsobený loupežnou vraždou mohli slyšet kolemjdoucí, upustil od svého úmyslu a&#160;spěšně se vzdálil. Přepadený trafikant odebral se okamžitě v&#160;průvodu domovníka na policejní strážnici, kde náležitě popsal útočníka. Jde o&#160;muže neholeného, silného vzrůstu, menší postavy, oblečeného v&#160;kroj Tyroláka. Pachatel měl na hlavě zelený klobouk s&#160;pérem. Tímto popisem,“ psaly noviny, „bude snad možno dopadnouti zvrhlé individuum, pakli totiž útočník nezaopatří si, vida, že jest svým krojem nápadný, jiný oblek. Jest věru načase, aby na perifériích bylo zavedeno účinnější bezpečnostní opatření.“</p>
			<p class="MLP_text ParaOverride-1">Jeden časopis, podotýkám mimochodem, pozastavil se při té příležitosti též nad tím, proč doposud není vydlážděna silnice od košířské remízy k&#160;domkům pod Cibulkou a&#160;proč jsou seřezány stromy ve škarpě jinonické cesty.</p>
			<p class="MLP_text ParaOverride-1">Odpolední vydání denních listů příštího dne přineslo pak zprávu:</p>
			<p class="MLP_text ParaOverride-1">Pachatel loupežného útoku v&#160;Košířích dopaden.</p>
			<p class="MLP_text ParaOverride-1">„Policii podařilo se zadržet na státním nádraží pachatele loupežného útoku v&#160;Košířích. Zatčený jmenuje se Romuald Jägerle, pochází z&#160;Bolzana v&#160;Tyrolsku. Ačkoliv houževnatě zapírá, hodí se úplně na něho popis, který udal přepadený trafikant. Byl nalezen u&#160;něho menší obnos peněz a&#160;citera. Udává, že přijel do Prahy dnes ráno, aby odjel do Litoměřic, kde jest angažován jako citerista v&#160;jedné noční kavárně. Zajímavé jest, že nedovede si vzpomenout, v&#160;které noční kavárně v&#160;Litoměřicích jest angažován. Poněvadž nebyl u&#160;něho nalezen revolver, domnívá se policie, že revolver někde na útěku odhodil. Byl dopraven do vyšetřovací vazby k&#160;trestnímu soudu v&#160;Praze. Při konfrontaci s&#160;přepadeným označil trafikant Jägerleho určitě za pachatele, poznav ho okamžitě.“</p>
			<p class="MLP_text ParaOverride-1">Téhož dne ve večernících stálo: „Jägerle, domnělý pachatel loupežného útoku v&#160;Košířích, propuštěn na svobodu, poněvadž dokázal své alibi průvodčími vlaku, kterým hrál v&#160;době útoku na trafikanta mezi Lincem a&#160;Budějovicemi na citeru. Policie vyšetřuje poznovu celý případ.“</p>
			<p class="MLP_text ParaOverride-1">Od té doby představovali jsme Julču též pod jménem Jägerle.</p>
			<hr class="HorizontalRule-1"/>
			<div class="_idFootnotes">
				<div id="footnote-020" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/povidky_ii_074.xhtml#footnote-020-backlink">21</a>  Makak. <span class="CharOverride-2">Pozn. red.</span></p>
				</div>
			</div>
		</div>
</body>
</html>