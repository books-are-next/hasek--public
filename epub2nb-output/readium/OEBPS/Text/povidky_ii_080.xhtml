<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-77</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-77" xml:lang="cs-CZ">
		<div class="Z-kladn--textový-r-meček">
			<p id="_idParaDest-152" class="MLP_uroven2_kapitola ParaOverride-1">Povídka o&#160;kočce</p>
			<p class="MLP_text_bez1radku ParaOverride-1">Pierre Lotti ve své znamenité knize O&#160;stesku a&#160;zármutku píše o&#160;kočce, která zprvu zdála se být ošklivou a&#160;později krásnou a&#160;něžnou. Já píši o&#160;kočce zprvu krásné a&#160;později ošklivé.</p>
			<p id="_idParaDest-153" class="MLP_uroven3_nadpis ParaOverride-1">I</p>
			<p class="MLP_text_bez1radku ParaOverride-1">Jednoho dne na jaře díval jsem se se svou Slávkou z&#160;kuchyně na zahradu, kde kvetly hrušně, tráva se zelenala a&#160;bez voněl.</p>
			<p class="MLP_text ParaOverride-1">Vtom vyrušilo nás z&#160;pozorování té roztomilé zahrádky mezi čtvercem činžáků jemné zamňoukání, křoví u&#160;zahradní zídky se rozhrnulo a&#160;na zídce objevilo se malé kotě, které podívalo se na nás lesklýma očima a&#160;pak znova jemně zamňoukalo.</p>
			<p class="MLP_text ParaOverride-1">„Jaké roztomilé kotě!“ poznamenala Slávka nadšeně. „Snad se, chuděrka, zatoulalo a&#160;má hlad.“</p>
			<p class="MLP_text ParaOverride-1">Řekla to tak smutně, že jsem pravil: „Snad abychom mu dali trochu mlíčka.“</p>
			<p class="MLP_text ParaOverride-1">Slávka, ochotná vždy konat dobro, nalila trochu mlíčka na misku a&#160;nesli jsme ji k&#160;zídce.</p>
			<p class="MLP_text ParaOverride-1">Oba jsme volali láskyplně „čiči, čiči,“ obávajíce se, abychom toho malého zvířátka nezaplašili.</p>
			<p class="MLP_text ParaOverride-1">Kotě zůstalo sedět na zídce a&#160;bedlivě naslouchalo našemu něžnému „čiči“, a&#160;když jsme se přiblížili až k&#160;zídce, protáhlo se za mručení a&#160;počalo hlavičku otírat o&#160;zídku.</p>
			<p class="MLP_text ParaOverride-1">Pohladili jsme je střídavě, přičemž kotě nejprve tiše a&#160;za chvíli pak hlučně předlo, dívajíc se na nás oddaným pohledem.</p>
			<p class="MLP_text ParaOverride-1">Položili jsme misku s&#160;mlékem před ně a&#160;kotě naklonilo svou hlavičku nad misku. Kotě schýlilo růžový jazyk i&#160;růžový nosík až k&#160;mléku a&#160;počalo způsobně srkat.</p>
			<p class="MLP_text ParaOverride-1">„Papej, kočičko, papej,“ vybízeli jsme zvířátko, hladíce je po jemné srsti.</p>
			<p class="MLP_text ParaOverride-1">Když se najedlo, počalo se lízat, přičemž opět spokojeně předlo a&#160;povstávalo, aby se otřelo o&#160;naše ruce. Cítili jsme to teplé tělíčko a&#160;byli jsme spokojeni důvěrou mladé kočky, která netvářila se nijak lstivě. Její pohled, plný vděčnosti, způsoboval, jak jsme cítili, v&#160;nás radost a&#160;přátelský pocit.</p>
			<p class="MLP_text ParaOverride-1">Vtom cosi zašustilo na křoví a&#160;vrabec se posadil na větvičku bezu, drchaje své peří. Kotě se ohlédlo a&#160;zacvakalo zuby, pitvorně a&#160;nemotorně seskočilo ze zídky do křoví a&#160;pokoušelo se skočit na bez. Jemné větve povolily a&#160;vrabec podíval se moudře dolů. Když zpozoroval kotě, klidně dál vytrhával si zobáčkem peří, pozoruje po očku bezvýsledné pokusy mladé malé kočky, která padala do trávy a&#160;převalovala se, zuřivě kousajíc se do zadních noh.</p>
			<p class="MLP_text ParaOverride-1">Vrabec se patrně smál, neboť zazpíval: „<span class="CharOverride-2">Čim, čim.</span>“ My jsme se smáli také nemotornému kotěti, které kopalo, rozvaleno v&#160;trávě, zadníma nohama větvičku bezu, kterou drželo v&#160;ostrých bílých zoubkách.</p>
			<p class="MLP_text ParaOverride-1">Vtom bělásek se mihl kolem, vznášeje se zcela blízko nad zemí, a&#160;byl by málem narazil kotěti na hlavu. Obrátilo se plno údivu a&#160;vyskočilo za motýlem, který letěl nad trávníkem, dál a&#160;dál, a&#160;kotě za ním. Bělásek vyletěl nad druhou zahradu, kotě přeskočilo zídku, přičemž několikrát spadlo, a&#160;seskočilo do druhé zahrádky.</p>
			<p class="MLP_text ParaOverride-1">Marně jsme volali „čiči“. Kotě zmizelo úplně.</p>
			<p class="MLP_text ParaOverride-1">Vraceli jsme se domů a&#160;rozmlouvali výhradně jen o&#160;zvířátku, které jsme prohlásili za vzor krásna a&#160;půvabu.</p>
			<p class="MLP_text ParaOverride-1">„Jaké má oči!“ horovala Slávka. „A&#160;jakou jemnou srst!“ já na to. „A&#160;jak je tříbarevné!“ jásala ona. „Bílé, černé a&#160;hnědé jako králíček…“</p>
			<p id="_idParaDest-154" class="MLP_uroven3_nadpis ParaOverride-1">II</p>
			<p class="MLP_text_bez1radku ParaOverride-1">Druhého dne vedla nás k&#160;oknu jediná myšlenka, uvidíme-li svého včerejšího hosta. Naděje, kterou jsme chovali, vyplnila se.</p>
			<p class="MLP_text ParaOverride-1">Kotě sedělo již na zídce, a&#160;když nás uvidělo, zamňoukalo svým obvyklým prosebným způsobem.</p>
			<p class="MLP_text ParaOverride-1">„Chce mlíčko.“ „A&#160;chudáček.“ „Čiči, čiči.“</p>
			<p class="MLP_text ParaOverride-1">Již jsme byli u&#160;zídky s&#160;miskou mlíčka, hladili kotě, nazývali je nejroztomilejšími jmény a&#160;s&#160;radostí dívali se, jak mlaská, skloněno hlavičkou v&#160;misce.</p>
			<p class="MLP_text ParaOverride-1">A&#160;zas jako včera. „Papej, kočičko, papej, činaná!“</p>
			<p class="MLP_text ParaOverride-1">Kotě, když se najedlo, a&#160;my prohlásili, že má bříško jako kámen, hrálo si s&#160;námi s&#160;tou graciózností, jakou vyznačují se tato posvátná zvířata starého Egypta.</p>
			<p class="MLP_text ParaOverride-1">Pak zas upoutala jeho pozornost veliká moucha, za kterou hnalo se dychtivě, vyskakujíc v&#160;běhu na zadní nohy a&#160;přední spínajíc komicky do výše. Tak běželo, až nám zmizelo z&#160;očí.</p>
			<p class="MLP_text ParaOverride-1">„Čiči, čiči! Vrať se, maličká!“</p>
			<p class="MLP_text ParaOverride-1">Nevrátilo se, běželo za svým ideálem, velkou, bzučící masařkou.</p>
			<p id="_idParaDest-155" class="MLP_uroven3_nadpis ParaOverride-1">III</p>
			<p class="MLP_text_bez1radku ParaOverride-1">Když jsem následujícího dne přišel k&#160;obědu, již ve dveřích oznamovala mně Slávka, že máme návštěvu, vzácnou návštěvu, která u&#160;nás obědvá. Slávčiny oči plály takovou radostí, že jsem se lekl, nepřijela-li její matka.</p>
			<p class="MLP_text ParaOverride-1">„Kdo je to?“ otázal jsem se zaraženě.</p>
			<p class="MLP_text ParaOverride-1">„Jen pojď, uvidíš!“</p>
			<p class="MLP_text ParaOverride-1">Vedla mne za ruku do pokoje k&#160;prostřenému stolu, kde sedělo na ubrusu tříbarevné kotě, náš přítel ode dvou dnů.</p>
			<p class="MLP_text ParaOverride-1">„Zde můj manžel,“ představovala mne Slávka, „a zde slečna Grina. Dej pac! Ne, ty jsi hloupá!“</p>
			<p class="MLP_text ParaOverride-1">Náš oběd uplynul v&#160;samé radosti. Nejlepší kousky masa dávali jsme Grině, kteréž jméno, nahodile vymyšlené, činilo na kotě dobrý dojem, neboť poslouchalo zcela vzdělaně, jako by vědělo, že jemu patří.</p>
			<p class="MLP_text ParaOverride-1">„Grino, na, Griničko, na, papej, malá.“ Zas mělo bříško jako kamínek a&#160;po obědě ulehlo do Slávčina klína, lízalo se, dívalo se vděčně na nás, předlo a&#160;nakonec usnulo, přitulené přátelsky.</p>
			<p class="MLP_text ParaOverride-1">Když náš host usnul, radili jsme se, co s&#160;ním. „Můj milý,“ pravila Slávka, „mám k&#160;tobě prosbu. Viď, že jsi také při tom, abychom si Grinu nechali?“</p>
			<p class="MLP_text ParaOverride-1">„Má zlatá,“ odpověděl jsem, „nebyl bych proti tomu, naopak, těšilo by mne takové vyražení, kdybych věděl, nezpůsobím-li tím nikomu bolest. Což uteklo-li z&#160;nějaké domácnosti, kde je měli také tak rádi. Snad tam jsou i&#160;malé děti, a&#160;ne jen velké jako my.“</p>
			<p class="MLP_text ParaOverride-1">„Já se od něho neodloučím,“ pravila Slávka, hladíc mne po tváři. „Zlatoušku, my si je necháme, a&#160;kdyby se někdo po někom sháněl…“</p>
			<p class="MLP_text ParaOverride-1">„Tak co?“</p>
			<p class="MLP_text ParaOverride-1">„Tak ho vyhodíš,“ odpověděla s&#160;líbezným úsměvem, přičemž mně dala znamenitou hubičku. Tím bylo definitivně usneseno, že ono kotě má o&#160;budoucnost postaráno, že není víc tvorem, který by někde zapadl a&#160;skončil jako tolik potulných koček. Z&#160;neznámého malého psance stala se naše Grina, ke které měli jsme již závazky…</p>
			<p id="_idParaDest-156" class="MLP_uroven3_nadpis ParaOverride-1">IV</p>
			<p class="MLP_text_bez1radku ParaOverride-1">Nelitovali jsme, že přijali jsme kotě k&#160;sobě. Grina způsobovala nám tolik blažených chvilek, tolik jsme se jí nasmáli. Mohu říci, že nenudili jsme se ani minutku.</p>
			<p class="MLP_text ParaOverride-1">I&#160;když spala na posteli, pozorovali jsme její oddychování, jak při něm ježila se jí srst na bocích, jak její hruď se chvěla.</p>
			<p class="MLP_text ParaOverride-1">A&#160;když se probouzela, podívala se napřed mžouravě kolem sebe, pak vyskočila, protáhla své tělíčko do oblouku, nato natáhla přední nohy, vystrčila drápky a&#160;brousila si je o&#160;pokrývku, vytahujíc niti.</p>
			<p class="MLP_text ParaOverride-1">Pak šla pít a&#160;nato počala si hrát. Měla klubko z&#160;černé vlny, své klubíčko, které proháněla, bijíc do něho prackami, tak rychle a&#160;tak elegantně, že brzo bylo v&#160;jednom, brzo v&#160;druhém koutku pokoje. Vyhazovala je též do výšky, objímala prackami.</p>
			<p class="MLP_text ParaOverride-1">Naučili jsme ji „dávat pac“ bez přísné drezúry, naučili jsme ji přinášet hozené klubko v&#160;tlamě na náš povel: „Přines, Grino!“ Cupala přitom jako pejsek, dupala a&#160;vážně položila nám klubko k&#160;nohám, dívajíc se upřeně na nás. A&#160;v&#160;jejích očích zračilo se tolik inteligence a&#160;rozumu, že byli bychom zlíbali ta její očka nahnědlá, bystrá. Milovali jsme ji.</p>
			<p id="_idParaDest-157" class="MLP_uroven3_nadpis ParaOverride-1">V</p>
			<p class="MLP_text_bez1radku ParaOverride-1">Kdykoliv jsem se vrátil domů, ptal jsem se, co dělá naše Grina. Tak ptali se i&#160;příbuzní a&#160;přátelé, kteří ji znali a&#160;při každé návštěvě laskavě s&#160;ní hovořili a&#160;ji hladili. V&#160;přízvuku jejich hlasů bylo znát, že upřímně se těší z&#160;naší radosti a&#160;z&#160;krásy našeho zvířátka. Nebylo to strojené jako někde, kde mají psa a&#160;přijde návštěva, která hladí zvíře u&#160;přítomnosti jeho majitele a&#160;říká: „To je krásný pejsek.“ A&#160;když odejde, bručí si: „Že mají takovou nestvůru doma.“ To jsou lidé ošemetní, bez veškeré lásky ku zvířatům, lidé necitelní, lidé, kteří kouska srdce nemají a&#160;kteří svou zášť ku zvířatům nedovedou opanovat, když nemusí se vázat společenskými mravy.</p>
			<p class="MLP_text ParaOverride-1">A&#160;mezi ten druh lidí náležela i&#160;naše domácí paní, paní Modrá, které&#160;– považte si!&#160;– naše Grina se nelíbila. A&#160;nejenže se jí ten roztomilý tvor nelíbil, nenáviděla jej, hněvala se na něho, zakrývajíc svou zášť výmluvou, že prý jí plaší na zahradě ptáčky.</p>
			<p class="MLP_text ParaOverride-1">Měla totiž Grina zvyk chodit do zahrady. Zamňoukala a&#160;pustili jsme ji. Na naše volání a&#160;hvízdání přiběhla vždy vesele. Na zahradě chovala se zcela střízlivě, jak jsme pozorovali oknem. Vážně se procházela mezi výhonky a&#160;kousala květiny, které milovala, a&#160;nikdy jsme neviděli, že by byla ubližovala vrabcům, kteří zvykli si na její procházky a&#160;nedali se vyrušovat ze svého „čim, čim, čim“.</p>
			<p class="MLP_text ParaOverride-1">Ale paní domácí, nervózní dáma, číhávala v&#160;prvním poschodí u&#160;okna, až objeví se tříbarevná kočka.</p>
			<p class="MLP_text ParaOverride-1">Zprvu hleděla ji zaplašit voláním: „Fš, fš, fš!“ Ale Grina nedala se zastrašit, neboť tomu „fš“ nerozuměla, vychována jsouc v&#160;samé blahovůli.</p>
			<p class="MLP_text ParaOverride-1">Z&#160;prvního poschodí snesly se nyní z&#160;úst paní Modré nadávky na Grinu, kterým naslouchali jsme s&#160;tlukoucím srdcem a&#160;hněvivými posuňky.</p>
			<p class="MLP_text ParaOverride-1">A&#160;Grina se vážně procházela v&#160;zelené trávě, po pískem posypaných cestičkách, a&#160;tu paní domácí tiše sešla ze schodů a&#160;záludně plížila se k&#160;zahrádce.</p>
			<p class="MLP_text ParaOverride-1">Nezbývalo než sejít též a&#160;zavolat na Grinu, aby jí snad neublížila.</p>
			<p class="MLP_text ParaOverride-1">Paní Modrá, všecka červená hněvem nad bezvýslednými svými pokusy, zacházela vždy k&#160;domovnici. Bylo slyšet, jak jí rozkazuje: „Paní Jirásková! Kdybyste tu kočku viděla v&#160;zahrádce, prašťte ji něčím&#160;– buďte tak laskava!“</p>
			<p class="MLP_text ParaOverride-1">Ale domovnice naši Grinu milovala; byla to dobrá duše.</p>
			<p class="MLP_text ParaOverride-1">Tu boj paní domácí s&#160;Grinou stal se urputnější. Leckdys, když se Grina procházela v&#160;zahrádce, letěl kus uhlí z&#160;prvního poschodí směrem ke kočce, která se nedala rušit. Byla důvěřivá jako malé pacholátko.</p>
			<p class="MLP_text ParaOverride-1">A&#160;kdysi, když Grina opět se procházela mezi květinami, vyčíhala ji paní Modrá a&#160;vyřítila se na ni, na naši Grinu, se slunečníkem v&#160;ruce.</p>
			<p class="MLP_text ParaOverride-1">Bleskurychle byl jsem též v&#160;zahrádce a&#160;zadržel ji, rozhněvanou a&#160;strašnou v&#160;jejím mávání staromódním slunečníkem.</p>
			<p class="MLP_text ParaOverride-1">„Co to děláte, paní domácí?“</p>
			<p class="MLP_text ParaOverride-1">„Pane, vaše kočka mně plaší ptáčky.“</p>
			<p class="MLP_text ParaOverride-1">„Ptáčky, chacha,“ zasmál jsem se. „Jsou zde tři vrabci a&#160;jeden kos, kterým neublíží ani pohledem, natož zuby. Kupodivu, nevěděl jsem, že milujete ptactvo, když tak zlomyslně můžete přepadat tak roztomilé zvířátko, jako je naše Grina.“</p>
			<p class="MLP_text ParaOverride-1">„Pane, zakazuji si, abyste pouštěl to zvíře do zahrady.“</p>
			<p class="MLP_text ParaOverride-1">„Paní, vy mně nemáte co poroučet. Jste-li nervózní, nemusíte býti zlomyslna a&#160;zlostna.“</p>
			<p class="MLP_text ParaOverride-1">Myslil jsem, že se jí zmocní křeče, zčervenala, a&#160;aby dělala čest svému jménu, zmodrala střídavě.</p>
			<p class="MLP_text ParaOverride-1">„To si považme!“</p>
			<p class="MLP_text ParaOverride-1">„Žádné považme, paní domácí, já dávám výpověď.“ Slávka, jak se samo sebou rozumí, schválila tento můj krok a&#160;hladíc Grinu, zachráněnou z&#160;rukou té čarodějnice, zvolala: „Grinuško, přísahám, že ublížit ti nedám, ať se stane cokoliv!“</p>
			<p id="_idParaDest-158" class="MLP_uroven3_nadpis ParaOverride-1">VI</p>
			<p class="MLP_text_bez1radku ParaOverride-1">S&#160;obavou hleděli jsme do budoucnosti, neboť kam bude běhat Grina, až se jí zasteskne po zahrádce, stromech, zelených listech a&#160;trávě? Najali jsme totiž byt narychlo, hned k&#160;stěhování, a&#160;v&#160;domě nebylo zahrádky. Měli jsme radost, že ten byt vůbec jsme našli, neboť nechtěli jsme ani týden nechat Grinu v&#160;nebezpečné blízkosti paní Modré.</p>
			<p class="MLP_text ParaOverride-1">„Pravda,“ pravil jsem, „je tam dvorek&#160;– snad si naň zvykne.“</p>
			<p class="MLP_text ParaOverride-1">A&#160;tak jsme se stěhovali. Nesli jsme Grinu v&#160;košíku, ze kterého ozývalo se její úpěnlivé mňoukání a&#160;v&#160;němž jevily se pokusy vydrat se ven. Byla zvyklá takové svobodě a&#160;nyní je ve tmě, zavřená, pohybuje se bez vlastní vůle.</p>
			<p class="MLP_text ParaOverride-1">Když jsme byli již v&#160;novém bytě, odkryli jsme košík a&#160;Grina vyrazila ven, třesouc se na celém těle. Dívala se pátravě kolem sebe, chodila jako zmámená a&#160;mňoukala teskně a&#160;úzkostlivě, přesto, že jsme volali: „Neboj se, Grino, jsme u&#160;tebe! Čiči, Grinoušku, Griničko.“</p>
			<p class="MLP_text ParaOverride-1">Zalezla do kouta a&#160;odpírala jíst i&#160;pít po celý den. Kde byla ukryta ta její veselost?</p>
			<p class="MLP_text ParaOverride-1">V&#160;úkrytu, z&#160;kterého nevylezla na naše volání, zůstala i&#160;druhého dne ráno, a&#160;když nám mlékařka přinesla mléko, prodrala se pootevřenými dveřmi a&#160;utíkala. Vyběhli jsme za ní a&#160;jen jsme zahlédli, jak bleskurychle letí ulicí dolů. Navrátili jsme se smutně do opuštěného bytu.</p>
			<p class="MLP_text ParaOverride-1">Proč utíkala? Co se jí stalo? Snad náhlá porucha duševní, vlastní zvířatům, objevila se u&#160;ní, založená na strachu, který vytrpěla, přenášena jsouc v&#160;košíku?</p>
			<p class="MLP_text ParaOverride-1">Opuštěni tím, co jsme milovali, seděli jsme truchlivě u&#160;stolu a&#160;vyprávěli si o&#160;ní s&#160;přízvukem posmrtných vzpomínek.</p>
			<p class="MLP_text ParaOverride-1">Jak byla rozumná, krásná, duchaplná (jak řekla Slávka), svižná, elegantní, střídmá a&#160;opatrná, neškrábala, nekousala, vzor koček domácích, vzor zvířat, něco neskonale půvabného!</p>
			<p class="MLP_text ParaOverride-1">Stále viděli jsme ji před sebou, jak přede, skáče, slyšeli co chvíli za dveřmi tiché mňoukání, a&#160;když jsme otevřeli, viděli jsme jen prázdnou chodbu, smutnou a&#160;tesknou.</p>
			<p class="MLP_text ParaOverride-1">A&#160;stesk rozhostil se v&#160;nás, zármutek po tom, co jsme milovali a&#160;tak náhle ztratili.</p>
			<p class="MLP_text ParaOverride-1">Kdo to nezažil, nedovede si to představit, ne, nedovede. A&#160;ještě byli na světě lidé, kteří slyšíce to, smáli se nám cynicky, a&#160;to nás uráželo.</p>
			<p id="_idParaDest-159" class="MLP_uroven3_nadpis ParaOverride-1">VII</p>
			<p class="MLP_text_bez1radku ParaOverride-1">Týden uběhl nám v&#160;samých smutných vzpomínkách. A&#160;takhle jednoho večera slyšíme za dveřmi mňoukání. Jen ze zvyku, domnívajíce se, že jest to obvyklá naše halucinace, otevřeli jsme, a&#160;kdo nevrazil do předsíně jako naše Grina.</p>
			<p class="MLP_text ParaOverride-1">Ale v&#160;jakém stavu! Hubená, kost a&#160;kůže, s&#160;ušima potrhanýma, nad okem ránu, takže na nás hledělo jen jedno oko.</p>
			<p class="MLP_text ParaOverride-1">„Ach Grino, Grinuško! Kde jsi byla, chudáčku?“</p>
			<p class="MLP_text ParaOverride-1">A&#160;když objevila se ve světle petrolejové lampy, strnuli jsme úžasem. Ta naše krásná Grina byla prašivá. Pozorovali jsme její třesoucí se tělo, holá místa bez chlupů, plná strupů, oteklé uši, pokryté jakousi korou odporného vzezření.</p>
			<p class="MLP_text ParaOverride-1">Pocítil jsem neskonalý odpor proti ní. Odpor tak náhlý a&#160;tak silný, jako byl můj dřívější obdiv její roztomilosti, o&#160;kterém jsme stále předtím povídali.</p>
			<p class="MLP_text ParaOverride-1">„Nemůžeme ji mít doma,“ řekl jsem, „hnusí se mi.“</p>
			<p class="MLP_text ParaOverride-1">Slávka vypukla v&#160;pláč. „Máš přece srdce! Nemůžeme ji opustit, vyhnat!“</p>
			<p class="MLP_text ParaOverride-1">„Ale co s&#160;ní, Slávko?“</p>
			<p class="MLP_text ParaOverride-1">„Snad se, chudáček, vyléčí. Dáme jí papat silnou stravu; to jí pomůže.“</p>
			<p class="MLP_text ParaOverride-1">Rozmrzen tím, ale nechtěje způsobit nemilý výstup, mlčel jsem. Povaha lidská je velmi náchylna ku změně.</p>
			<p class="MLP_text ParaOverride-1">„Snad se vyléčí…“ Naše naděje byly marny. Grina, ošklivá, ztrácela den ode dne více chlupů, zalézala pod postel, škrábala se, strupy na těle se množily. Nikdo si nedovede představit, jak je ohyzdné takové zvíře, zejména když zapomíná dbát o&#160;čistotu. Dělalo se mně špatně, ztrácel jsem chuť k&#160;jídlu, všude jsem viděl její chlupy a&#160;ve všem. Ano, ve všem! Co s&#160;ní! Útrapy mé točily se kol násilného odstranění kočky. Otrávit, zastřelit, oběsit jsem ji chtěl, ale odhodlat jsem se nemohl k&#160;tomu, pronásledován řečí Slávčinou: „Já pevně doufám, že se vyléčí.“</p>
			<p class="MLP_text ParaOverride-1">Sama tomu nevěřila, ale mluvila o&#160;tom, a&#160;mé zdrcující úvahy o&#160;smrti vynutily jí vždy slzy.</p>
			<p class="MLP_text ParaOverride-1">„Ach Grino, mé nebohé zvíře,“ byla její slova. A&#160;Grina škubala si zbývající chlupy, lezla na skříně jakoby nic, a&#160;když ležela někdy ukryta a&#160;přišla návštěva, vylezla ven a&#160;posadila se na znatelné místo, jako by chtěla říci: „Divte se!“</p>
			<p class="MLP_text ParaOverride-1">Jedla dvojnásobně, ale hubla přitom stále více.</p>
			<p class="MLP_text ParaOverride-1">A&#160;v&#160;noci! Tu ozývalo se její mlaskání, pak seskočila odněkud a&#160;ťapala po podlaze; pak šla pít a&#160;srkala vodu hlasitě, nato vylezla někam a&#160;škrábala se, přičemž zadní nohou tloukla silně o&#160;podlahu. Pak zas seskočila těžce: Buch!, a&#160;já s&#160;hrůzou naslouchal, jak cupy-cup, blíží se k&#160;posteli. Již je u&#160;postele a&#160;brousí si drápky o&#160;pelest, též se škrábe a&#160;divně mlaská. Hup! Již je na posteli u&#160;nohou. „Jedeš!“ Seskočila a&#160;za chvíli pokouší se uhnízdit se mně u&#160;hlavy. „Jedeš!“ Buch! Zas je dole. Slávka se probouzí.</p>
			<p class="MLP_text ParaOverride-1">Vypravuji jí, co se děje, a&#160;tu ona vzdychá: „Ubohé zvíře, ubohé, nemůže za to! Buď k&#160;ní vlídnější!“</p>
			<p class="MLP_text ParaOverride-1">A&#160;za takových bezesných nocí pomalu jsem se rozhodl, že ji odstraním a&#160;zbavím trápení nás i&#160;ji.</p>
			<p class="MLP_text ParaOverride-1">Kteréhos dne, když Grina ležela pod jakousi skříní, dostali jsme návštěvu. Můj milý přítel s&#160;chotí navštívil nás, přítel, jehož mínění jsem si velice vážil a&#160;o&#160;kterém jsem věděl, že by se mně vysmál, kdyby viděl to ošklivé zvíře.</p>
			<p class="MLP_text ParaOverride-1">„Snad nevyleze,“ myslil jsem si, „dokud zde budou hosté.“</p>
			<p class="MLP_text ParaOverride-1">Ve vedlejším pokoji bavili jsme se srdečně, když uslyšel jsem vedle, kde Grina ležela, pod skříní jakýsi šramot. Lekl jsem se. Snad neleze ven a&#160;nejde se představit ve své hnusotě mému příteli!</p>
			<p class="MLP_text ParaOverride-1">Odejdu do pokoje, a&#160;vskutku! Lezla ven. Jat zlostí, popadl jsem pohrabáč a&#160;udeřil ji přes hlavu. Padla na zemi a&#160;já ji nohou zastrčil pod skříň. „Má dost! Jsi vrah!“ řekl jsem si.</p>
			<p class="MLP_text ParaOverride-1">S&#160;nevinnou tváří navrátil jsem se k&#160;hostům a&#160;přemohl své rozčilení. Co bude, až Slávka uvidí její mrtvolu?</p>
			<p class="MLP_text ParaOverride-1">Hosté odcházeli, a&#160;když přišli do pokoje, kde jsem skolil Grinu, stanul jsem, jat ustrnutím. Na okně sedělo to ošklivé zvíře a&#160;kousalo si zbývající chlupy na zádech.</p>
			<p class="MLP_text ParaOverride-1">Ten nezmar! Nezbylo než vyprávět o&#160;ní hostům, kteří si jí okamžitě všimli. „Nemůžeme chudáčka opustit,“ pravila Slávka, „ubohé zvíře, snad se uzdraví.“</p>
			<p class="MLP_text ParaOverride-1">Přítel podíval se na mne tak podivně, jako se díváme na člověka, o&#160;kterém máme tušení, že je blázen.</p>
			<p id="_idParaDest-160" class="MLP_uroven3_nadpis ParaOverride-1">VIII</p>
			<p class="MLP_text_bez1radku ParaOverride-1">Šel jsem do hostince, pil na zlost, a&#160;když jsem se pozdě v&#160;noci vrátil, pokusil jsem se ji uškrtit provazem. Syčela…</p>
			<p class="MLP_text ParaOverride-1">„Co děláš s&#160;ní?“ tázala se Slávka v&#160;polospánku.</p>
			<p class="MLP_text ParaOverride-1">„Eh, nic, leze na postel, fšš!“ Pustil jsem ji, ale umínil jsem si, že se jí zbavím stůj co stůj.</p>
			<p class="MLP_text ParaOverride-1">Když Slávka odešla ráno do trhu, napil jsem se rumu, vzal kočku do hadru, odešel do sklepa a&#160;tam jsem ji jednou ranou z&#160;revolveru zastřelil, svázal v&#160;balík a&#160;odnesl za domy, hezky daleko, kde jsem ji u&#160;dřevěné ohrady zahodil, a&#160;utekl jsem. A&#160;pak doma…</p>
			<p id="_idParaDest-161" class="MLP_uroven3_nadpis ParaOverride-1">IX</p>
			<p class="MLP_text_bez1radku_-0-12-">Od té vraždy uplynuly již tři neděle. Slávka na mne nemluví, a&#160;když, zabručí jen: „Ty vrahu!“ a&#160;odvrátí se ode mne, přičemž v&#160;jejích očích zalesknou se slzy, které platí nebožce Grině.</p>
			<p class="MLP_dopis_podpis_-I- ParaOverride-1">Národní politika, 24/117 – 29.&#160;4. 1906</p>
		</div>
</body>
</html>