<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-52</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-52" xml:lang="cs-CZ">
		<div class="Z-kladn--textový-r-meček">
			<p id="_idParaDest-92" class="MLP_uroven2_kapitola ParaOverride-7">Osiřelé dítě a&#160;tajemná jeho matka</p>
			<p class="MLP_text_uprostred_-I- ParaOverride-1">Pohnutlivá historie měšťáckého tisku</p>
			<p id="_idParaDest-93" class="MLP_uroven3_nadpis ParaOverride-10">I Osiřelé dítě s&#160;modrýma očima</p>
			<p class="MLP_text_bez1radku ParaOverride-1">Jmenovala se Tonička a&#160;postrádala tepla lásky mateřské a&#160;lásky otcovské. Pak se dostala k&#160;jednomu obchodníkovi. Tam chodila nakupovat služka jednoho redaktora jistého měšťáckého listu.</p>
			<p class="MLP_text ParaOverride-1">Nato dostavila se okurková sezóna. Nebylo o&#160;čem psát.</p>
			<p class="MLP_text ParaOverride-1">Ta Tonička měla modré oči…</p>
			<p class="MLP_text ParaOverride-1">Pro pláč vypadlo mně péro z&#160;ruky…</p>
			<p id="_idParaDest-94" class="MLP_uroven3_nadpis ParaOverride-1">II Listonoš s&#160;penězi</p>
			<p class="MLP_text_bez1radku ParaOverride-1">Svižným krokem vstoupil listonoš s&#160;penězi Jan Hromada (45&#160;let, zachovalý, katolík, ženatý, příslušný do Libice, hejtmanství Kolín nad Labem. Zvláštní znamení: Mateřské znaménko pod pupečním důlkem) do krámu, kde sloužilo osiřelé dítě. „Jest Tonička přítomna?“ tázal se hlasem chvějícím se, neboť četl, co stálo na poukázce.</p>
			<p class="MLP_text ParaOverride-1">„Ano,“ odpověděl chvějícím se hlasem obchodník, když listonoš třesoucím se hlasem dodal: „Nesu jí sto korun.“</p>
			<p class="MLP_text ParaOverride-1">Na poukázce stálo: „Milé dítě! Odpusť, nemohu si pomoci, déle se nemohu již zapírat. Jsem tvá matka a&#160;už jsem s&#160;tebou mluvila. Srdce mně puká. Buď pilná a&#160;důvěřuj v&#160;pánaboha. Bůh tě neopustí. Prozatím máš sto korun. Tvá matka!“</p>
			<p class="MLP_text ParaOverride-1">Když to četli Toničce, upustila tato třílitrovou nádobu s&#160;lihem, který se rozlil po krámu. Mohla to dělat, měla sto korun.</p>
			<p id="_idParaDest-95" class="MLP_uroven3_nadpis ParaOverride-1">III Statečný čin penzisty Pavlíka</p>
			<p class="MLP_text_bez1radku ParaOverride-1">V&#160;následujícím okamžiku vstoupil do krámu pětašedesátiletý penzista Josef Theodor Pavlík. V&#160;ruce držel zapálený doutník. Vida, že je v&#160;krámu rozlit denaturovaný líh, statečně odhodil hořící doutník otevřeným oknem na hlavu jednomu kolemjdoucímu chodci. Čin ten zasluhuje plného obdivu jako důkaz neobyčejné chladnokrevnosti a&#160;odvahy. Jinak byl by možná líh se vzňal, a&#160;poněvadž v&#160;krámě byl právě velký galon s&#160;benzínem, nebylo by možno dále pokračovat v&#160;pohnutlivé historii. Zuhelnatěním mrtvol, jsoucích ve vyhořelém krámu, skončila by tato pohnutlivá historie. Kromě toho čin onoho penzisty je tím záslužnější, poněvadž bystrým nápadem zachránil státu listonoše s&#160;penězi.</p>
			<p class="MLP_text ParaOverride-1">Ministerstvo obchodu volá tímto statečnému muži: „Zaplať pán­bůh!“</p>
			<p class="MLP_text ParaOverride-1">Když penzista Pavlík vyšel z&#160;krámu, nenalezl svůj odhozený doutník. Ten vykouřil kolemjdoucí chodec, kterému padl na hlavu.</p>
			<p id="_idParaDest-96" class="MLP_uroven3_nadpis ParaOverride-1">IV Obchodní čin obchodníka</p>
			<p class="MLP_text_bez1radku ParaOverride-1">Za čtvrt hodiny po přijetí 100&#160;K pro Toničku vyšel obchodník z&#160;krámu. Koupil si malý lístek na elektrickou tramvaj a&#160;jel do redakce listu, jehož redaktorem byl pán zaměstnávající u&#160;sebe služku, která chodila nakupovat do krámu obchodníka, který právě šel na návštěvu k&#160;onomu redaktorovi. Jak vidět, pěkně se to všechno vyvíjí.</p>
			<p class="MLP_text ParaOverride-1">Hovořil přes hodinu s&#160;panem redaktorem. Redaktor zářil. Taková pohnutlivá historie právě v&#160;době, kdy je okurková sezóna v&#160;plném proudu.</p>
			<p class="MLP_text ParaOverride-1">„Zítra to bude v&#160;listě,“ rozloučil se s&#160;obchodníkem, „dáme tam ovšem vaše plné jméno.“</p>
			<p class="MLP_text ParaOverride-1">Nato šel obchodník do inzertního oddělení, kde si objednal na zítřek inzerát na dobrém místě.</p>
			<p class="MLP_text ParaOverride-1">Toho dne tržil jako obyčejně.</p>
			<p id="_idParaDest-97" class="MLP_uroven3_nadpis ParaOverride-1">V Následky článku Tajemná matka</p>
			<p class="MLP_text_bez1radku ParaOverride-1">Redaktor držel slovo. Druhého dne objevil se v&#160;listu článek Ta­jemná matka. Byl přes celé tři sloupce. Plačtivý úvod byl stlučen z&#160;Marlittové, Carlénové, Schwarcové a&#160;jiných rozbrečených spisovatelek rodinných. Pak následovalo jméno nynějšího ochránce Toničky. Obchodník Václav Zeman v&#160;ulici Kamínského číslo 18.</p>
			<p class="MLP_text ParaOverride-1">Vzadu pak v&#160;inzertní části byl inzerát: „Václav Zeman, obchod koloniálním zbožím v&#160;Kamínského ulici číslo 18, doporučuje ctěnému obecenstvu svůj hojně zásobený krám zbožím kupeckým. Sýry, salámy masité i&#160;rybí konzervy. Výtečné víno, červené i&#160;bílé, 1&#160;litr 1&#160;K. Výtečná směs kávová za 2&#160;K&#160;20 h, cukr levnější. Litr rumu od 80 h výše. Vždy čerstvé čajové máslo.“</p>
			<p class="MLP_text ParaOverride-1">Toho dne chtěly vinohradské ženy a&#160;dívky vidět Toničku a&#160;zaplakat si s&#160;ní v&#160;krámu.</p>
			<p class="MLP_text ParaOverride-1">Plakalo se tam od rána do večera. Tonička už nemohla plakat, tak si musela vzadu čichat k&#160;cibuli a&#160;slzet nanovo.</p>
			<p class="MLP_text ParaOverride-1">Také ji několik starých pánů štípalo do tváře.</p>
			<p class="MLP_text ParaOverride-1">Není to nic zlého, poněvadž jí bylo teprve patnáct let. Za vše­obecného pláče ozývaly se výkřiky: „Mně dejte kilo kávy! Mně pět kilogramů cukru! Litr rumu! Láhev vína!“</p>
			<p class="MLP_text ParaOverride-1">Václav Zeman nestačil obsluhovat kupující.</p>
			<p class="MLP_text ParaOverride-1">Musel si vzít na výpomoc. Jeho žena se také potila. Vinohradské ženy a&#160;dívky nakupovaly na celý týden.</p>
			<p class="MLP_text ParaOverride-1">Večer před desátou hodinou, když zavírali, přišla ještě jedna uplakaná paní. Až odněkud z&#160;Modřan. Už jí neměli co prodat, tak jí prodali staré mosazné závaží.</p>
			<p class="MLP_text ParaOverride-1">Listu s&#160;článkem Tajemná matka prodalo se o&#160;deset tisíc exemplářů víc.</p>
			<p id="_idParaDest-98" class="MLP_uroven3_nadpis ParaOverride-1">VI Hluchoněmá služka</p>
			<p class="MLP_text_bez1radku ParaOverride-1">Aby se toto všechno ještě lépe vyvinulo, vypátralo se, že žena, která porodila v&#160;porodnici Toničku, porodila ji na knížku jedné hluchoněmé služky, která se posuňky zapřísahala, že není matkou Toničky. Že jest hluchoněmá, těžce nesl onen redaktor, poněvadž se s&#160;ní nemohl, jak přirozeno, živou mocí dohovořit. Chystal totiž do stálé rubriky listu Tajemná matka a&#160;osiřelé dítě sloupec s&#160;názvem Hovor s&#160;domnělou, nepravou matkou.</p>
			<p class="MLP_text ParaOverride-1">Několik vinohradských paní a&#160;dívek poslalo hluchoněmé služce pohlednice.</p>
			<p class="MLP_text ParaOverride-1">Státní zastupitelství vzneslo na hluchoněmou služku žalobu pro klamání úřadů, poněvadž neporodila, když porodit měla, na svou knížku v&#160;porodnici.</p>
			<p class="MLP_text ParaOverride-1">Místo aby si vzala obhájce, vypravila se hluchoněmá služka na Svatou Horu, zanechavši doma lístek, který všeobecně překvapil a&#160;byl ihned donesen do redakce.</p>
			<p class="MLP_text ParaOverride-1">Lístek zněl: „Jedu se vyzpovídat!“</p>
			<p class="MLP_text ParaOverride-1">Na základě toho vyslalo policejní ředitelství za hluchoněmou služkou dva detektivy převlečené za kněze.</p>
			<p id="_idParaDest-99" class="MLP_uroven3_nadpis ParaOverride-1">VII Nová psaní, nová odhalení a&#160;nové obchody</p>
			<p class="MLP_text_bez1radku ParaOverride-1">Tonička dostávala den co den nové psaní od „tajemné matky“. Pan Václav Zeman donášel je svědomitě do redakce, která je otiskovala s&#160;případnými vzdechy.</p>
			<p class="MLP_text ParaOverride-1">Pět vyrabitelů pohlednic číhalo na ni s&#160;fotografickými aparáty.</p>
			<p class="MLP_text ParaOverride-1">Ženatí mužové dívali se s&#160;podezřením na své ženy a&#160;vyptávali se jich, dali jim přísahat, že před nimi neměly žádnou jinou lásku.</p>
			<p class="MLP_text ParaOverride-1">Jeden muž nemohl se dopočítat v&#160;pokladně sta korun, a&#160;maje svou ženu v&#160;podezření, že je poslala Toničce, vzal břitvu, oholil se a&#160;šel na úřad žádat o&#160;rozvod.</p>
			<p class="MLP_text ParaOverride-1">Zatím došlo na Toničku na čtyři sta korun všeho všudy dohromady a&#160;domovnice počala Toničce říkat „Rukulíbám, slečinko!“</p>
			<p class="MLP_text ParaOverride-1">Tonička chtěla nosit dlouhou sukni a&#160;plakala, když ji nedostala.</p>
			<p class="MLP_text ParaOverride-1">Hned nato dostala nové psaní od tajemné své matky: „Milá Toničko, vím, že pláčeš, a&#160;nemohu si pomoci. Důvěřuj v&#160;pánaboha a&#160;buď hodná, posílám Ti 30&#160;K. Tvá nešťastná matka.“</p>
			<p class="MLP_text ParaOverride-1">Dopis ten byl také uveřejněn. Závistiví lidé říkali: „Za čtyři sta korun dělal bych také osiřelé dítě.“</p>
			<p class="MLP_text ParaOverride-1">Jeden bývalý lesník prohlásil se za důvěrníka Toničky a&#160;současně dal do novin inzerát: „Jelen není stižen tuberkulózou, poněvadž vyhledává si v&#160;lesích bylinu, která je hlavní součástkou lesního čaje a&#160;koření, které vyrábí bývalý lesník Šuminský v&#160;Kamínského ul.&#160;č.&#160;26. Mnoho poděkování z&#160;Ameriky, z&#160;Austrálie, Nového Zélandu, z&#160;ostrova Korsiky, Michle, Londýna, Paříže a&#160;Poděbrad.“</p>
			<p id="_idParaDest-100" class="MLP_uroven3_nadpis ParaOverride-1">VIII Rady a&#160;úvahy</p>
			<p class="MLP_text_bez1radku ParaOverride-1">Do redakce listu se stálou rubrikou Osiřelé dítě a&#160;tajemná jeho matka přicházela spousta dopisů. Za čtrnáct dní jich došlo 1256. Obsahovaly dílem rady, dílem úvahy, upozornění, napomínání, varování.</p>
			<p class="MLP_text ParaOverride-1">Psalo se, aby Tonička dala si pozor, by ji nevylákali někam ven. Jiný psal, že je přesvědčen, že Toničku chtějí zbláznit. Jaký by to mělo účel, nepověděl.</p>
			<p class="MLP_text ParaOverride-1">Konečně otiskl list vážnou radu. Prosbu k&#160;tajemné matce, aby se objevila. Prosba ta byla dojemná. Vypracována byla pomocí smutných románů a&#160;tklivých historek. Opsány byly celé věty.</p>
			<p class="MLP_text ParaOverride-1">Na ulicích bylo vidět davy uplakaného lidu.</p>
			<p class="MLP_text ParaOverride-1">Šest osob se zbláznilo z&#160;lítosti a&#160;od pláče. Třicet vinohradských paní a&#160;dívek osleplo. Po celých Čechách plakaly ženy. Matky tiskly svá pacholátka, své dcerušky k&#160;srdci. Udušeno v&#160;objetí mateřském pět pacholat a&#160;šest holčiček.</p>
			<p class="MLP_text ParaOverride-1">Jeden nadaný básník odrhovaček vydal nový hloupý duševní produkt. Odrhovačku o&#160;osiřelém dítěti. Zpívala se jako <span class="MLP_znak_kurziva_11b">Modré oči</span>.</p>
			<p class="MLP_text ParaOverride-1">Vinohradské paní a&#160;dívky chtěly, aby odrhovačku tu hrál orchestr ve Vinohradském divadle.</p>
			<p class="MLP_text ParaOverride-1">O&#160;tajemné matce zpívalo se celý den. Zpívajícími ženami napolo utlučen nějaký člověk, který slyše ji neslzel.</p>
			<p class="MLP_text ParaOverride-1">Konečně přišel do redakce důvěrník Toničky, vynálezce lesního koření pro jeleny i&#160;lidi.</p>
			<p class="MLP_text ParaOverride-1">List vydal pak výzvu k&#160;tajemné matce: „Nechť se tato dostaví do bytu vynálezce lesního čaje. O&#160;úplnou diskrétnost a&#160;mlčelivost postaráno. Čestným slovem zavazuje se bývalý lesník zachovat mlčení. Tajemná matka není nucena koupit si jeho lesní koření.“</p>
			<p class="MLP_text ParaOverride-1">A&#160;za pár dní vyšlo zvláštní vydání jiného listu, zabývajícího se podobně senzačními událostmi.</p>
			<p id="_idParaDest-101" class="MLP_uroven3_nadpis ParaOverride-1">IX Tajemná matka objevena a&#160;diskrétnost zachována</p>
			<p class="MLP_text_bez1radku ParaOverride-1">Zvláštní vydání večerního listu. Tajemná matka přišla dle rady vynálezce lesního čaje do jeho bytu. Úplná diskrétnost zachována. Stálo v&#160;listu: „Váže nás čestné slovo, a&#160;proto zachováváme úplnou diskrétnost. Jen tolik můžeme říci, že ona dáma, která je matkou Toničky, je vdovou a&#160;má několik dětí. Zamlčujeme zde její jméno, poněvadž jsme slíbili jednati diskrétně. Proto můžeme ještě tolik dodat, že objevená matka jest majitelkou domu v&#160;samé blízkosti Toniččině. Váže nás čestné slovo, že zachováme o&#160;ní úplné tajemství, proto nemůžeme říci nic více, než že jest 35&#160;let stará a&#160;že chtěla se znovu vdávat. Jak nám sdělila, je otec Toničky živ, úředník, ženat a&#160;má též několik dětí. Více říci nám nedovoluje náš slib zachovati v&#160;té záležitosti úplné mlčení. Jen tolik můžeme říci, že je onen pán úplně podoben Toničce, jejíž podobiznu přineseme zítra v&#160;našem ilustrovaném listu zároveň s&#160;obrázkem tklivého shledání matky s&#160;dcerou.“</p>
			<p class="MLP_text ParaOverride-1">Diskrétnost byla úplně zachována a&#160;večerního listu prodáno šedesát tisíc exemplářů.</p>
			<p id="_idParaDest-102" class="MLP_uroven3_nadpis ParaOverride-1">X Otec velmi podoben Toničce</p>
			<p class="MLP_text_bez1radku ParaOverride-1">Uveřejnění podobizny Toničky v&#160;ilustrovaném listu mělo za následek, že holiči počali hned dopoledne dělat dobré obchody.</p>
			<p class="MLP_text ParaOverride-1">Ženatí úředníci s&#160;několika dětmi přicházeli, dávali si shazovat vousy, jiní zohyzďovat kníry.</p>
			<p class="MLP_text ParaOverride-1">Dvě stě ženatých úředníků s&#160;několika dětmi pečlivě ukrývalo před manželkami list s&#160;podobiznou Toničky.</p>
			<p class="MLP_text ParaOverride-1">Tři sta manželek žádalo o&#160;rozvod, dokazujíce nevěru mužovu frapantní podobou k&#160;Toničce.</p>
			<p class="MLP_text ParaOverride-1">Devadesát manželů se přiznalo k&#160;otcovství. „Copak vám je hej, vy máte ženu venku, ale já jsem podoben Toničce!“</p>
			<p class="MLP_text ParaOverride-1">Pak přicházely do redakce výhrůžné dopisy. Prodáno přes sto tisíc exemplářů.</p>
			<p class="MLP_text ParaOverride-1">Každá manželka úředníka v&#160;Čechách koupila si jeden exemplář.</p>
			<p class="MLP_text ParaOverride-1">Bůhvíjak to dopadne… Nikdo neví jak, jen jeden sazeč mně říká, že mají přichystány nápisy do novin pod názvem: „Otec Toničky si zoufal.“ „Tajemná matka spáchala sebevraždu.“</p>
			<p class="MLP_text_-0-12-">„A&#160;zase na tom vyděláme,“ pravil s&#160;úsměvem sazeč.</p>
			<p class="MLP_dopis_podpis_-I- ParaOverride-1">Právo lidu – 23. 8. 1908</p>
		</div>
</body>
</html>