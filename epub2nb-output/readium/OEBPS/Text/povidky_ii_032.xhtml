<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-29" xml:lang="cs-CZ">
		<div class="Z-kladn--textový-r-meček">
			<p id="_idParaDest-60" class="MLP_uroven2_kapitola ParaOverride-1">Hodina pravopisu</p>
			<p class="MLP_text_bez1radku ParaOverride-1">„Můj hoch trochu kulhá v&#160;češtině,“ pravila ke mně paní Kohanová, když měl jsem jejího syna Tomáše vyučovat první hodinu. „Tomáš je hlava myslivá, zamyslí se, přemítá a&#160;babyka napíše s&#160;měkkým i. To mu vadí na postupu. Takový nadaný chlapec, je mu třináct let a&#160;je doposud ve čtvrté obecné. Musíte mít s&#160;ním trpělivost a&#160;vysvětlit mu, co je to ženský, co střední a&#160;co mužský rod. On je hloubavá hlava. Třebas se vás optá, proč se slunce nepíše s&#160;tvrdým y. Takové věci třeba mu vymluvit.“</p>
			<p class="MLP_text ParaOverride-1">Pak mně přála mnoho štěstí a&#160;odešla do schůze pokrokových žen.</p>
			<p class="MLP_text ParaOverride-1">Tomáš, který po celý hovor psal prstem po okně, po jejím odchodu podíval se na mne nepřátelsky a&#160;pohodlně posadil se na židli.</p>
			<p class="MLP_text ParaOverride-1">Byl to docela slušný klacek. „Vašnosti,“ řekl, „proč se má psát ‚Bílá sobota byla bílá‘ všude s&#160;tvrdým y?“</p>
			<p class="MLP_text ParaOverride-1">„To jste na omylu, Tomáši.“</p>
			<p class="MLP_text ParaOverride-1">„Na omylu s&#160;měkkým i, vašnosti?“</p>
			<p class="MLP_text ParaOverride-1">„S&#160;tvrdým y, Tomáši.“</p>
			<p class="MLP_text ParaOverride-1">„Proč tedy, vašnosti, nepíše se všude tvrdé y, proč někde píšou měkké, jako na příklad lysý, a&#160;proč zase v&#160;tom samém slově, jako je na příklad líska, píšou všude tvrdé y?“</p>
			<p class="MLP_text ParaOverride-1">„Milý hochu,“ pravil jsem.</p>
			<p class="MLP_text ParaOverride-1">„Milý hochu,“ vpadl rozšafně Tomáš, „mohu napsat buď s&#160;tvrdým, nebo s&#160;měkkým i, není-liž pravda? Předešlý můj domácí učitel povídal za čtrnáct dní: ‚Teď si dělejte, Tomáši, co chcete.‘ A&#160;když přijdu do školy a&#160;napíšu to takhle: ‚Přýjdu do školi‘, pan učitel chytá se katedry, a&#160;když to opravím a&#160;napíšu: ‚Přýjdu do školy‘ a&#160;dám všude tvrdé y, tak se pořád drží katedry a&#160;koulí očima a&#160;vyvolá někoho, aby mně to opravil, a&#160;pak celá třída vstane a&#160;řekne najednou: ‚Po&#160;ř&#160;píše se vždy měkké i.‘ A&#160;já si to pamatuju a&#160;pan učitel druhý den mě zavolá a&#160;chce, abych napsal: ‚Řeky tekly.‘ Já tedy napíšu ‚řeki tekli‘ a&#160;zas to není dobře, a&#160;přece se píše po ř měkké i. A&#160;každý můj domácí učitel dává mně úkoly, abych doplnil nějakým i&#160;všelicos. Tak na příklad poslední pan učitel, ten vzal papír a&#160;napsal: ‚Ryb- plaval- ve vodě‘ a&#160;povídal: ‚Tomáši, do rána uděláte z&#160;toho množné číslo a&#160;odůvodníte, proč napíšete tvrdé y.‘ Tak jsem si sedl a&#160;přemýšlel jsem a&#160;nemohl jsem si na nic vzpomenouti, proč bych měl napsat: ‚Ryby plavaly ve vodě‘. Když jsem tedy to nemoh rozluštit, tak jsem napsal: ‚Ribi neplavali ve vodě‘, poněvadž když plavaly, mělo být tvrdé y, nevím proč, a&#160;když neplavaly, tak jistě měkké. Domácímu učiteli to nebylo vhod. Zavolal tatínka a&#160;tatínek vzal rákosku a&#160;řekl: ‚Napiš Dostanu výprask, napíšeš-li to správně, nebudeš bit.‘ Tak jsem přemýšlel a&#160;napsal: ‚Dostanu víprask‘ a&#160;také jsem ho dostal a&#160;tak bylo přeci správné, co jsem napsal, a&#160;tatínek říkal, že jsem měl napsat y, a&#160;pan učitel povídal, že všude vy se píše s&#160;tvrdým y. Tak jsem začal psát: ‚Nejsem vynen na tom výně, co bilo vypito na Vynohradech.‘ Pak přišel tatínek a&#160;byl jsem bit znovu, že prý jen ‚vypito‘ jest správně napsáno, a&#160;já přece dělal, co jsem moh. Já třebas v&#160;noci si sednu ke stolku a&#160;cvičím se v&#160;pravopise. Vezmu noviny a&#160;všude, kde je tvrdé y, tam napíšu měkké, a&#160;všude, kde je měkké, tam napíšu tvrdé, aby se to vyrovnalo, pak se s&#160;tím ráno pochlubím a&#160;maminka říká, že jsem zvíře, zvíře s&#160;tvrdým y. Víte, vašnosti, že jest to těžké, chtít se každému zavděčit. Já nejsem líný chlapec, já se učím pravopisu od šesti let a&#160;umím pravidla, že mužský rod má přednost před ženským a&#160;středním, a&#160;když napíšu takhle: ‚Dubi a&#160;olše stáli na hrázi rybníka‘, tu není to prý zase správné, a&#160;přece dub jest rodu mužského a&#160;má přednost před olší, poněvadž ta je rodu ženského a&#160;jest za dubem. Když člověk přijde na hráz, tu napřed tam stojí dub a&#160;za ním teprv olše a&#160;za olší třebas dítě si hraje v&#160;písku a&#160;je rodu středního. Já to neumím tak říct, jak si to myslím. Pan učitel říkal, že dub jest neživotný a&#160;že se musí psát ‚duby stály‘, a&#160;přeci stojí v&#160;čítance, že i&#160;stromy cítí bolest a&#160;že žijí. A&#160;když napíšu: ‚Ženy nesli oběd mužům na pole‘, zas to není správné, ačkoliv ženy jsou životné a&#160;kromě toho nosí oběd mužům, kteří mají před nimi přednost. Já už si nevím rady. Bylinu mám psát takhle: ‚Bylina‘, a&#160;když napíšu ‚býlý‘, pak je to prý hrubá chyba, ačkoli byliny jsou bílé, jako například sedmikrása, ale tu nesmím také psát takhle: ‚sedmykrása‘, nýbrž ‚sedmikrása‘ ačkoliv vím, že se říká a&#160;píše ‚my jdeme‘, a&#160;nikdy ‚mi‘, jedině ve slově ‚midliny‘.“</p>
			<p class="MLP_text ParaOverride-1">Více jsem neslyšel. Před očima vystouply mně náhle fialové kruhy, svalil jsem se ze židle, a&#160;když mne vzkřísili, nemohl jsem promluvit. Slyšel jsem, že se mne pan Kohan táže, kde bydlím, aby mne tam odvezli. Napsal jsem třesoucí se rukou: „Bidlým ve Veleslavýnově ulycy…“</p>
			<p class="MLP_dopis_podpis_-I- ParaOverride-1">Besedy lidu – 1. 4. 1911</p>
		</div>
</body>
</html>