<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-73</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-73" xml:lang="cs-CZ">
		<div class="Z-kladn--textový-r-meček">
			<p id="_idParaDest-145" class="MLP_uroven2_kapitola ParaOverride-1">O&#160;nejošklivějším psu Balabánovi</p>
			<p class="MLP_text_bez1radku ParaOverride-1">Pes, o&#160;kterém nyní bude řeč, potlouká se ve Spálené ulici kolem trestního soudu, jako by se chtěl dát zavřít, přecházívá pak do ulice Vladislavovy, vrací se pak kolem Novoměstské věže u&#160;soudní budovy, pak vidíte, že to „napichuje“ přes park na Karlově náměstí, plíží se přes Zderaz a&#160;ocitá se v&#160;Myslíkově ulici. Nějaký čas potlouká se kolem Svatého Vojtěcha a&#160;pak běží na nábřeží. Projde se po nábřeží a&#160;najednou, jako když vystřelí, běží na Vyšehrad, kde zmizí v&#160;jednom domě.</p>
			<p class="MLP_text ParaOverride-1">A&#160;kdo ho vidí, ten si odplivne a&#160;jde dál s&#160;pocitem, že se ještě v&#160;životě nesetkal s&#160;takovou potvorou.</p>
			<p class="MLP_text ParaOverride-1">Jeden policejní strážník vystihl dobře onen dojem, jaký na něho ten pes udělal, a&#160;vyjádřil to slovy: „Vida ho, hnusa, jak utíká!“</p>
			<p class="MLP_text ParaOverride-1">Nikdo mu nemůže přijít na jméno. Lidi jím opovrhují, každý se mu raději vyhne, aby se na něho nemusil podívat, od Spálené ulice až po Vyšehrad všude mu jen nadávají, kam přijde, nikdo ho nemá z&#160;četných kolemjdoucích ani trošku rád. A&#160;ke všemu říkají mu u&#160;něho doma „Balabáne“!</p>
			<p class="MLP_text ParaOverride-1">A&#160;Balabán dobře vyciťuje, jak je hnusný, lidem protivný a&#160;ošklivý, sedne si do kouta a&#160;slzí. Někdy si zavzdychne a&#160;pomyslí si: „Proč nejsem čistokrevný, proč nejsem spanilý, proč jsem taková ošklivá potvora? Vždyť se mně i&#160;psi vyhýbají!“</p>
			<p class="MLP_text ParaOverride-1">To byla pravda. Žádný pes s&#160;ním nemluvil, nikdo se s&#160;ním nezastavil, jen bernardýn pana majora vždy s&#160;ním jen tak mimochodem si pohovořil strašně kuse: „Dobrý den, dejte se ostříhat.“</p>
			<p class="MLP_text ParaOverride-1">Sluha pana majora obyčejně karabáčem zahnal Balabána, který utíkal přes ulici a&#160;tam zastavil se před cukrářským krámem, kde bylo zrcadlo. Podíval se na sebe v&#160;zrcadle a&#160;co viděl? Chlupatou potvoru ostnosrstou, s&#160;krátkýma nohama jako jezevčík, nečistokrevného baseta, jakéhosi podivného ošklivého míšence.</p>
			<p class="MLP_text ParaOverride-1">Balabán se ještě jednou na sebe podíval a&#160;pak stáhl ohon mezi nohy a&#160;upaloval pryč.</p>
			<p class="MLP_text ParaOverride-1">Sám sobě se hnusil.</p>
			<p class="MLP_text ParaOverride-1">Balabán se nikdy neusmál. Chodil s&#160;hlavou svěšenou, potloukaje se úplně bezúčelně po ulicích a&#160;zanášeje se sebevražednými myšlenkami.</p>
			<p class="MLP_text ParaOverride-1">Svět ho úplně omrzel, neboť byl tak ošklivý, že nikdo pro něho neměl vlídného slova. Kdykoliv chtěl se přimísit na ulici mezi psy, dali mu hned najevo, zanechavše veselého dovádění, že si nepřejí, aby mezi ně chodil.</p>
			<p class="MLP_text ParaOverride-1">Bylo to něco podobného, ten ledový chlad, s&#160;kterým ho uvítali, jako když do slušné společnosti přijde někdo bez kravaty a&#160;s&#160;kalhotami prasklými vzadu.</p>
			<p class="MLP_text ParaOverride-1">„Kdyby aspoň tolik nelhal,“ říkali si psi po jeho odchodu.</p>
			<p class="MLP_text ParaOverride-1">Jeden skotský ovčák poznamenal: „Je tomu asi čtrnáct dní, když mne zastavil. Řekl jsem k&#160;němu, aby odpustil, že jsme spolu nejedli suchary pro psy. Dovolte mně jen pár slov, povídala ta obluda, chci vám jen říct, že jsem vznešeného původu.“</p>
			<p class="MLP_text ParaOverride-1">„A&#160;brečel přitom, není-liž pravda?“ otázal se jezevčík kupce ze Žitné ulice. „On práší a&#160;mluví, co mu slina na jazyk přinese.“</p>
			<p class="MLP_text ParaOverride-1">„A&#160;krade, braši,“ zvolal poťouchlý foxteriér. „Předešle jsem ho potkal a&#160;řekl jsem mu vznešeně: Kam se neseš? K&#160;jednomu řezníkovi do Lipové ulice, odpovídal ten ježatec, pěkně hezky na dvůr, tam se dá krást v&#160;koutě, co má složeny kosti.“</p>
			<p class="MLP_text ParaOverride-1">„Ále co vás napadá,“ řekl bernardýnský dvouletý jinoch, „šel jsem předešle schválně za ním. Kolem toho řezníka sice šel, ale ani se do krámu nepodíval a&#160;upaloval to někam na Vinohrady.“</p>
			<p class="MLP_text ParaOverride-1">„Rád bych věděl, co dělá na Vinohradech ta obluda, co tam má co dělat,“ pravil přísně starý černý pudl, který byl Vinohraďák. „Zkazí tam ještě zájem o&#160;psy.“</p>
			<p class="MLP_text ParaOverride-1">Kdyby to byli věděli, tak by toho byla plna celá Praha, že Balabán, ta ošklivá chlupatá potvora, se zamiloval do angorské kočky jedné hokynářky v&#160;Komenského ulici na Vinohradech.</p>
			<p class="MLP_text ParaOverride-1">To jsou právě ty nevyzpytatelné kouty v&#160;srdci.</p>
			<p class="MLP_text ParaOverride-1">Znal jsem před léty ruského chrta, který měl známost s&#160;liškou hostinského na Ohradě. S&#160;vypelichanou starou liškou. A&#160;sám byl takový krásný.</p>
			<p class="MLP_text ParaOverride-1">V&#160;Balabánově případu tomu bylo naopak.</p>
			<p class="MLP_text ParaOverride-1">Ona byla taková krásná, její ocas byl báječný a&#160;chlupy vzadu byly tak bohaté, že se hokynářka chlubila, jaké její Micka má pěkné kalhoty.</p>
			<p class="MLP_text ParaOverride-1">Spatřil ji ponejprv, když potloukal se bezúčelně Prahou a&#160;zabloudil do Vinohrad, vyhledávaje schválně místa, kde ho ještě neznají. Myslel, že se ho snad nebudou štítit na Vinohradech, že mu nebudou nadávat.</p>
			<p class="MLP_text ParaOverride-1">A&#160;tak přišel až do Komenského ulice. A&#160;tu ji viděl z&#160;druhého chodníku. Měl odjakživa zvrácenou náklonnost ke kočkám, a&#160;kdykoliv měl příležitost, hleděl se k&#160;nim přiblížit, což však ony považovaly obyčejně za docela něco jiného a&#160;syčíce mu utekly.</p>
			<p class="MLP_text ParaOverride-1">Tato však bílá Micka seděla vážně u&#160;dveří krámu vedle pytlu s&#160;brambory, u&#160;vědomí, že ty brambory vlastně patří jí, neboť byla domýšlivá.</p>
			<p class="MLP_text ParaOverride-1">Když se k&#160;ní Balabán kradl, ani se nepohnula, jen vytáhla trochu drápy.</p>
			<p class="MLP_text ParaOverride-1">Balabán šel kolem ní a&#160;řekl: „Rukulíbám!“</p>
			<p class="MLP_text ParaOverride-1">Ani mu nekývla.</p>
			<p class="MLP_text ParaOverride-1">Vrátil se tedy a&#160;opět řekl: „Rukulíbám, slečno!“ Postavil se k&#160;pytli brambor a&#160;díval se na ni roztouženě.</p>
			<p class="MLP_text ParaOverride-1">Vtom vyběhla hokynářka z&#160;krámu s&#160;koštětem a&#160;přetáhla ho rozčileně.</p>
			<p class="MLP_text ParaOverride-1">Pes u&#160;brambor. Rozumíte? Vyzvedne nožičku…</p>
			<p class="MLP_text ParaOverride-1">Byla to ovšem mýlka, neboť on na to nepomýšlel, on cítil v&#160;srdci zcela něco jiného. On miloval.</p>
			<p class="MLP_text ParaOverride-1">Kočka Micka, když ubožák odtud utíkal, vztyčila svůj bohatý ocas na znamení radosti nad blamáží toho komického ošklivého rytíře a&#160;dílem též z&#160;ženské ješitnosti, neboť ženy mají radost, když je vůbec někdo miluje, třebas to byla taková ošklivá potvora jako Balabán.</p>
			<p class="MLP_text ParaOverride-1">Od té doby datuje se jeho trudnomyslnost.</p>
			<p class="MLP_text ParaOverride-1">Chodíval tam za tichých večerů a&#160;hokynářka myslila, že jí chodí na pytel bramborů zdvihat nožičku, a&#160;divila se jeho stálosti. Čekala na ten okamžik, kdy se objeví, aby ho zas přetáhla koštětem.</p>
			<p class="MLP_text ParaOverride-1">Chodil si tedy Balabán pro ty rány s&#160;vytrvalostí obdivuhodnou a&#160;hokynářka se nesmírně divila, když ho potkala jednou v&#160;neděli dole v&#160;Podskalí.</p>
			<p class="MLP_text ParaOverride-1">„Vidíš, to je ten, co nám chodí na brambory,“ pravila svému muži, který Balabána přetáhl holí.</p>
			<p class="MLP_text ParaOverride-1">To už bylo přece jen přespříliš. Tak znesvěcovat jeho čistou lásku.</p>
			<p class="MLP_text ParaOverride-1">Balabán se rozběhl k&#160;Vltavě.</p>
			<p class="MLP_text ParaOverride-1">Snad jste četli v&#160;novinách, že nějaký pes skočil z&#160;Palackého mostu. To byl Balabán.</p>
			<p class="MLP_text ParaOverride-1">Článek měl název „Umělý kousek psa“.</p>
			<p class="MLP_text ParaOverride-1">Ba, bylo tomu tak. Balabán totiž seznal, když byl už v&#160;řece, že umí plavat. Vylezl na břeh, tam kde koupají koně, a&#160;ještě ošklivější a&#160;ohavnější běžel domů, kde celou noc proplakal.</p>
			<p class="MLP_text ParaOverride-1">Příští den objevil, že Micka má už koťata. To mu dodalo. Od té doby koná denně sebevražedné pokusy. Za hrozného proklínání lidí v&#160;elektrické tramvaji každou chvíli chce se dát přejet. Zdržuje vždy jízdu, poněvadž vůz vždy před ním zastaví.</p>
			<p class="MLP_text ParaOverride-1">Chce zahynout pod kopyty koní. Koně se mu však vyhnou.</p>
			<p class="MLP_text ParaOverride-1">Automobily před ním vždy zarazí, neboť šofér je dojat jeho oškli­vostí. A&#160;tak den po dni míjí a&#160;Balabánovi na kráse nepřidá. Už se raději ani do zrcadla nedívá, poněvadž ví, že je den ze dne ošklivější.</p>
			<p class="MLP_text ParaOverride-1">Příští týden přijde Balabán podívat se k&#160;pohodnému na Vyšehrad.</p>
			<p class="MLP_text ParaOverride-1">Snad přece tam někdo utratí jeho bídnou postavu a&#160;jeho zlomené srdce.</p>
		</div>
</body>
</html>