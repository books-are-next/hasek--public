<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-48</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-48" xml:lang="cs-CZ">
		<div class="Z-kladn--textový-r-meček">
			<p id="_idParaDest-88" class="MLP_uroven2_kapitola ParaOverride-1">Malý oznamovatel Národní politiky&#160;– Nabídnutí k&#160;sňatku</p>
			<p class="MLP_text_bez1radku_-0-12- ParaOverride-1">Neobyčejně rád čtu Nabídnutí k&#160;sňatku v&#160;Malém oznamovateli Národní politiky. Bývají tak sestylizována, že vedle nich uvidíte inzeráty, kde se nabízejí elektromotory, generátory, sukna na oblek, kalhoty, automobily, štětky, exportní pumpy, nápravy a&#160;zbytky šifónů. Někdo nabízí diskrétně vodičku na poprsí a&#160;hned vedle prodávají se páni i&#160;slečny, vdovy i&#160;vdovci, jako se tam prodává všetatská cibule, švestkové stromy, krmná řípa, nádherné masky, krakovský salám i&#160;dobytek různého druhu.</p>
			<p class="MLP_dopis_bez1radku_-I- ParaOverride-1">Obchodvedoucí ve věku 18&#160;let prodá se starší vdově s&#160;větším kapitálem.</p>
			<p class="MLP_dopis_bez1radku_-I- ParaOverride-1">&#160;</p>
			<p class="MLP_dopis_bez1radku_-I- ParaOverride-1">Inteligentní 29letý Američan, který má 1&#160;000&#160;000&#160;čsl. korun, koupí si 18–20letou dívku.</p>
			<p class="MLP_text_-12-0- ParaOverride-1">Trochu záhadné je přitom, že „může se viděti za rok za příčinou pozdějšího sňatku.“&#160;– Patrně mu inzerát v&#160;administraci špatně přeložili.</p>
			<p class="MLP_text_-0-12- ParaOverride-1">Někdy si lámu hlavu nad různými šarádami, jako například:</p>
			<p class="MLP_dopis_bez1radku_-I- ParaOverride-1">Nedoslýchavý průmyslník hledá pro svoji 20letou, hezkou, úplně zachovalou sestru nápadníka, který ocení její schopnosti.</p>
			<p class="MLP_text_-12-0- ParaOverride-1">Co má nedoslýchavost bratrova dělat při jeho tvrzení, že je sestra úplně zachovalá?</p>
			<p class="MLP_text_-0-12- ParaOverride-1">V&#160;inzerátu:</p>
			<p class="MLP_dopis_bez1radku_-I- ParaOverride-1">Dcera statkáře, která obdrží věnem krásný statek, seznámila by se ráda s&#160;doktorem, vysokým úředníkem nebo podobně. Podobenka nutná. Značka: „Muž, který se směje ú-3880“ do adm. Nár. politiky.</p>
			<p class="MLP_text_-12-0- ParaOverride-1">Proč se ten muž má smát? Má to být snad nějaký tichý idiot, který se prochází zahradou Bohnic a&#160;směje se pro sebe už 15 až 20 let? Aneb muž z&#160;románu Viktora Huga?</p>
			<p class="MLP_text_-0-12- ParaOverride-1">Neobyčejnou troufalost jeví:</p>
			<p class="MLP_dopis_bez1radku_-I- ParaOverride-1">Samostatná bezdětná paní ve věku 54&#160;let, majitelka hezkého domku a&#160;hospodářství.</p>
			<p class="MLP_text_-12-0- ParaOverride-1">Ta si přeje 31letého úředníka na státních drahách, kterému by zajistila klid a&#160;mír. Proč má právě být tomu nešťastníkovi 31 let, je mně nevysvětlitelnou záhadou.</p>
			<p class="MLP_text_-0-12- ParaOverride-1">Prostě, ale správně míní to neznámý muž s&#160;inzerátem:</p>
			<p class="MLP_dopis_bez1radku_-I- ParaOverride-1">Přižením se k&#160;vdově se jměním nebo do cukrářského závodu. Zn.:&#160;„Svobodný.“</p>
			<p class="MLP_text_-12-0- ParaOverride-1">Prašť nebo uhoď, chce si osladit život.</p>
			<p class="MLP_text_-0-12- ParaOverride-1">Nejsympatičtějším byl mi tento inzerát, který jasně mluví o&#160;tom, že se najdou v&#160;Československé republice nejideálnější stvoření. Tento výkvět národa dal si do Národní politiky inzerát, ze kterého se dovídáme, že je:</p>
			<p class="MLP_dopis_bez1radku_-I- ParaOverride-1">Krásná 21letá dáma, reprezentačního zevnějšku, vysoké postavy, ideální povahy, bezvadné minulosti, jemného charakteru, zdravá, šlechetná, z&#160;vyšších společenských kruhů, bezúhonná, prostá, milá, měkká, šetrná, pilná. Značka: „Nemajíc jiné příležitosti.“</p>
			<p class="MLP_text_-12-0- ParaOverride-1">Odpovídám jí inzerátem pod značkou „Vlastní chvála smrdí“.</p>
			<p class="MLP_text_-0-12- ParaOverride-1">Trochu mne překvapil tento inzerát:</p>
			<p class="MLP_dopis_bez1radku_-I- ParaOverride-1">Inteligentní slečna bezvadné minulosti hledá hodného tatíčka pro své 2&#160;dítky. Nab. pod zn. „Tichá domácnost“.</p>
			<p class="MLP_text_-12-0- ParaOverride-1">Nějaký člověk v&#160;rozechvění píše inzerát, přehodil věty a&#160;vyšlo toto: „… Podobenka není podmínkou, však jmění se vyžaduje.“&#160;– Soudím o&#160;přehození ze značky „Chudoba cti netratí“ atd.</p>
			<p class="MLP_text_-0-12- ParaOverride-1">Je zajímavé, že podle inzerátů jsou všechny ženy veselé, ba dokonce:</p>
			<p class="MLP_dopis_bez1radku_-I- ParaOverride-1">Veselá 64letá vdova hledá veselého vdovce do 70&#160;let. Značka „Navždy“.</p>
			<p class="MLP_text_-12-12- ParaOverride-1">K&#160;pláči mne pohnul inzerát:</p>
			<p class="MLP_dopis_bez1radku_-I- ParaOverride-1">Hledám mužíčka. Najdu jej? Jsem vesnická bruneta. Značka „Venkov“.</p>
			<p class="MLP_text_-12-0- ParaOverride-1">Čerta starého najdeš, zlaté děvče. Počkej jen na výsledky sčítání lidu, kde uvidíš, že přijde 6 a&#160;1/4 ženy na jednoho muže.</p>
			<p class="MLP_text_-0-12- ParaOverride-1">Někdy jsou nabídnutí k&#160;sňatku plná lží. Tak například:</p>
			<p class="MLP_dopis_bez1radku_-I- ParaOverride-1">Ušlechtilý majitel psince hledá touto cestou… atd.</p>
			<p class="MLP_text_-12-0- ParaOverride-1">Může být majitel psince ušlechtilé povahy, když při kupírování štěňat řeže jim ohony a&#160;stříhá uši?</p>
			<p class="MLP_text_-0-12- ParaOverride-1">Stejně by se mohl otisknout inzerát:</p>
			<p class="MLP_dopis_bez1radku_-I- ParaOverride-1">Ušlechtilý katův holomek hledá touto cestou…</p>
			<p class="MLP_text_-12-0- ParaOverride-1">V&#160;tom případě dal bych značku „Od oltáře k&#160;šibenici“ do adm. Národní politiky.</p>
			<p class="MLP_text_-0-12- ParaOverride-1">Že jsou muži neskromní, dá se soudit z&#160;tohoto inzerátu:</p>
			<p class="MLP_dopis_bez1radku_-I- ParaOverride-1">Poctivá nabídka&#160;– Ten pán si přeje jedině: 800&#160;000&#160;Kč, velkostatek, zařízený velký byt v&#160;Praze. Jeho budoucí žena musí být reprezentačního zevnějšku, krásná blondýna, zdravá, bezúhonná, musí umět rusky, francouzsky, anglicky.</p>
			<p class="MLP_text_-0-12-">Značku dal ten blbec pod to: </p>
			<p class="MLP_dopis_bez1radku_-I-">„Smysl pro dobro a&#160;krásu&#160;– nejvyšším měřítkem života“.</p>
			<p class="MLP_text_-12-0- ParaOverride-1">A&#160;tak jdou inzeráty jeden za druhým. Ten chce provdat svou příbuznou za nějakého profesora vyšší postavy, ta zas svou dceru také za profesora vyšší postavy. Co se stane s&#160;mrňavými svobodnými pány profesory, to nevím.</p>
			<p class="MLP_text ParaOverride-1">Šedesátiletá dáma se tam nazývá nezkaženou dívkou, chromý knihař hledá chromou statkářku, koktavý úředník koktavou inteligentní vdovu se jměním i&#160;s&#160;dítkami. Na počtu mu nezáleží.</p>
			<p class="MLP_text ParaOverride-1">Jeden chce na diplomatickou školu do Paříže, a&#160;proto se chce seznámit za příčinou pozdějšího sňatku s&#160;velmi zámožnou rozvedenou paní.</p>
			<p class="MLP_text ParaOverride-1">Inteligentní, zámožné dámy, bezdětné, lákají vzdělané pány v&#160;jistém postavení do svého zařízeného bytu, využitkujíce bytové nouze. Dvě samostatné přítelkyně chtěly by se ihned provdat za zámožné pány pod zn.&#160;„Nevšední společné zájmy“.&#160;</p>
			<p class="MLP_text ParaOverride-1">Bodejť ne! Tralala! </p>
			<p class="MLP_text ParaOverride-1">Jeden vinárník nabízí svou ruku a&#160;omlouvá se, že je střízlivý.</p>
			<p class="MLP_text ParaOverride-1">Navzájem si vyměňují podobenky. Mám jich plné album pánů, dam, vdov, slečen, brunetek, blondýnek atd. Vydám je co nejdříve vlastním nákladem.</p>
		</div>
</body>
</html>