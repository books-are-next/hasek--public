<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-36" class="MLP_uroven2_kapitola ParaOverride-1">Z&#160;praktického života</p>
			<p class="MLP_text_bez1radku ParaOverride-1">Kupec Václav Pazourek přecházel rozčileně ve svém skladišti mezi sudy kávy, koření a&#160;balíky papírů. Chvílemi hrábl zuřivě do otevřeného sudu, nabral několik zrnek kávy, které opět zlostně mrštil nazpět.</p>
			<p class="MLP_text ParaOverride-1">Jeho žena mu řekla: „Hlupáku!“</p>
			<p class="MLP_text ParaOverride-1">Není to sice nic zvláštního v&#160;jeho domácnosti, ale dnes se stalo za zvláštních okolností, které ho mohou zostudit navždy.</p>
			<p class="MLP_text ParaOverride-1">Dnes v&#160;poledne sedí v&#160;bytě u&#160;oběda, a&#160;náhle služka hlásí nějaké pány. Šli ho zvát na ples obchodního grémia. Před pány výbory nemohl se rozhodně ukázat bez kabátu, s&#160;vyhrnutými rukávy u&#160;košile, i&#160;odešel do vedlejšího pokoje, aby doplnil svou toaletu. Nějakým způsobem převrhl přitom vázu.</p>
			<p class="MLP_text ParaOverride-1">Jeho žena se ulekla a&#160;vykřikla: „Hlupáku!“ Kdyby byla jenom to řekla! Páni výboři si mohli pomyslet, že on to řekl své ženě, bylo by dobře, ale ona opakovala toto hanlivé slovo s&#160;dodatkem: „Ano, jsi hlupák, Václave Pazourku!“</p>
			<p class="MLP_text ParaOverride-1">Ta slova křičela, a&#160;ve vedlejším pokoji páni výboři! Jak mu soucitně při rozchodu tiskli ruku. Nyní se to rozhlásí! Že se jen nešťastnou náhodou oženil!</p>
			<p class="MLP_text ParaOverride-1">Kupec došel na konec skladiště a&#160;zakopl o&#160;láhve s&#160;minerální vodou, stojící na zemi.</p>
			<p class="MLP_text ParaOverride-1">„Tak tohle je pořádek! Nedbalci, já vás naučím, Josefe, pojďte sem!“ křičel do krámu na příručího.</p>
			<p class="MLP_text ParaOverride-1">Za chvíli přiběhl zavolaný bezvousý mladík.</p>
			<p class="MLP_text ParaOverride-1">„Nedbalče, kdo sem postavil ty láhve, zakopl jsem o&#160;ně, nemůžete je přece postaviti jinam? Skladiště je dosti velké, je vidět, že se sem nehodíte.“</p>
			<p class="MLP_text ParaOverride-1">„Vašnosti, vy jste je ráčil sem sám postavit, včera večer.“</p>
			<p class="MLP_text ParaOverride-1">„Tak? Podívejme se, vy holobrádku, vy byste snad chtěl mne kárat? Já že jsem je sem postavil? To jste mohl říci tam, kde jste se vyučil, vy nedbalý chlape!“</p>
			<p class="MLP_text ParaOverride-1">„Vašnosti, račte odpustit, já jsem se vyučil u&#160;vás…“</p>
			<p class="MLP_text ParaOverride-1">„Tak u&#160;mě? Hm, tím hůře pro vás. Čtyři roky jste se učil, ale nenaučil jste se, že se máte vůči svému šéfu slušně chovat a&#160;drze neodpovídat.“</p>
			<p class="MLP_text ParaOverride-1">„Račte odpustit, vašnosti, já ty láhve postavím jinam.“</p>
			<p class="MLP_text ParaOverride-1">„Co jste řek? Že chcete ty láhve přestavit. Kdo je tam postavil, co?“</p>
			<p class="MLP_text ParaOverride-1">„Vy, vašnosti.“</p>
			<p class="MLP_text ParaOverride-1">„Nu tak, holobrádku, vy tedy byste chtěl jednat proti vůli svého šéfa, vy jeden…!“</p>
			<p class="MLP_text ParaOverride-1">„Když jste ráčil před chvílí říct…“</p>
			<p class="MLP_text ParaOverride-1">„Co, že já něco říkal? Vy jste hrozně drzý, jděte pryč, sice vás vyhodím. Kdo vás sem vlastně poslal?“</p>
			<p class="MLP_text ParaOverride-1">„Vy, vašnosti. Ráčil jste zavolat.“</p>
			<p class="MLP_text ParaOverride-1">„Já že jsem vás zavolal? Hleďte, ať jste pryč, nebo…,“ křičel rozčileně kupec za bledým příručím, který spěšně utekl do krámu.</p>
			<p class="MLP_text ParaOverride-1">Václav Pazourek dále se procházel skladištěm. Jeho žena mu před výbory řekla: „Hlupáku!“ Náhle upřel svůj zrak na prázdné místo v&#160;koutě. Včera tam ještě viděl sud se sušenými švestkami. Kam to ti lidé jen dali? Jednají proti jeho rozkazům. Vzpouzejí se, odmlouvají.</p>
			<p class="MLP_text ParaOverride-1">Odmlouvá každý příručí, učedníci i&#160;sluha odmlouvá. Zejména učedníci jsou v&#160;poslední době nějak bujní. Snad že je dobře živí, ale ode dneška bude jim dávat menší porce. Takhle by mu přerostli přes hlavu. Dále to nejde. Josefovi sníží plat, že byl před chvílí hrubý. Nyní se však zeptá, kam dali ten sud.</p>
			<p class="MLP_text ParaOverride-1">„Frantíku, Ondřeji, Josefe, pojďte sem,“ volal kupec na příručí.</p>
			<p class="MLP_text ParaOverride-1">Objevili se však jen dva.</p>
			<p class="MLP_text ParaOverride-1">„Kde jest Ondřej?“</p>
			<p class="MLP_text ParaOverride-1">„Vašnosti, prosím, v&#160;krámě jest mnoho lidí, i&#160;musil tam zůstat, aby je obsloužil.“</p>
			<p class="MLP_text ParaOverride-1">„Vida, ten ví, co se patří, ale vy ne! V&#160;krámě je mnoho lidí, a&#160;vy, místo abyste hleděli obsloužit obecenstvo, necháte všeho a&#160;jdete sem jak na procházku. Takhle dál to nejde. Přivedli byste mne na mizinu, rozumíte! Kliďte se.“</p>
			<p class="MLP_text ParaOverride-1">„Vašnosti, vy jste nás ráčil zavolat…“</p>
			<p class="MLP_text ParaOverride-1">„I&#160;zavolal nezavolal, jděte a&#160;neodmlouvejte! Pročpak jste neposlali sem učedníky?“</p>
			<p class="MLP_text ParaOverride-1">„My prosím nevěděli.“</p>
			<p class="MLP_text ParaOverride-1">„Co nevěděli, vy nevíte vůbec nic, jenom plat přijímat a&#160;o&#160;ostatní ať se starají pánbůh a&#160;já. Ať sem jdou učedníci.“</p>
			<p class="MLP_text ParaOverride-1">Zanedlouho přišli tři učedníci, třesouce se strachem. Kupec si je prohlédl od hlavy k&#160;patě.</p>
			<p class="MLP_text ParaOverride-1">„Je vidět, že jste něco provedli, máte strach, vy darmojedi. Pročpak jste nepřišli, když jste viděli, že příručí mají v&#160;krámě mnoho práce?“</p>
			<p class="MLP_text ParaOverride-1">„Prosím, my nevěděli.“</p>
			<p class="MLP_text ParaOverride-1">„Chlapci, to říká každý. Vy jste nějak bujní.“</p>
			<p class="MLP_text ParaOverride-1">„Nejsme, prosím.“</p>
			<p class="MLP_text ParaOverride-1">„Neodmlouvejte! Jste bujní, nebo ne?“</p>
			<p class="MLP_text ParaOverride-1">„Jsme, prosím,“ zašeptali učedníci.</p>
			<p class="MLP_text ParaOverride-1">„To bych také řekl. Ode dneška budete chodit k&#160;obědu až ve dvě hodiny a&#160;dostanete menší porci. Táhněte!“</p>
			<p class="MLP_text ParaOverride-1">Když zbledlí učedníci zmizeli, vzpomněl si kupec, že poručil ráno sluhovi, aby ten sud odnesl do krámu.</p>
			<p class="MLP_text ParaOverride-1">„Ať jde sem sluha!“</p>
			<p class="MLP_text ParaOverride-1">Sluha přišel.</p>
			<p class="MLP_text ParaOverride-1">„Poslouchejte, Kobzo, jestli se mně podruhé ještě stane, že když se na něco ptám a&#160;vy, když to víte, neřeknete to, dostanete výpověď! Rozumíte!“</p>
			<p class="MLP_text ParaOverride-1">„Prosím, já o&#160;ničem nevím.“</p>
			<p class="MLP_text ParaOverride-1">„Jděte, už jděte, to říká každý.“</p>
			<p class="MLP_text ParaOverride-1">Když sluha odešel, pravil k&#160;sobě kupec:</p>
			<p class="MLP_text ParaOverride-1">„Půjdeš domů, zde bys se uzlobil. Neposlouchají tě, dělají, co sami chtějí, odmlouvají, jsou drzí, je to s&#160;nimi kříž!“ Za půl hodiny byl Václav Pazourek ve svém bytě a&#160;pravil ke své ženě:</p>
			<p class="MLP_text ParaOverride-1">„Drahoušku, nezlobíš se už na mne pro tu vázu? Já budu podruhé opatrnější.“</p>
			<p class="MLP_text ParaOverride-1">„Nezlobím se, Václave Pazourku, ale přiznej se, že jsi přece jen hlupáček, takový malý hlupáček, viď?“ pronesla něžně paní kupcová.</p>
			<p class="MLP_text_-0-12-">Z&#160;úst pana Pazourka vydrala se nesměle slova: „Jsem, ženuško,“ a&#160;manželé objali se srdečně.</p>
			<p class="MLP_dopis_podpis_-I- ParaOverride-1">Národní listy – 21. 8. 1902</p>
		</div>
</body>
</html>