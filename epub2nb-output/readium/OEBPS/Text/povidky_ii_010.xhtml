<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">Jak vypadají ženy</p>
			<p class="MLP_text_bez1radku ParaOverride-1">Přiznávám se, že jsem měl vždy obtíže s&#160;dámskou společností. A&#160;to značně veliké obtíže, neboť jsem se bál velice žen. Předpokládal jsem, že ženy jsou tvorové, kteří vlídností a&#160;půvabným vzezřením chtějí se mít dobře a&#160;omámit muže, aby si je vzali za manželky.</p>
			<p class="MLP_text ParaOverride-1">Milióny zkušeností, které kdy měli mužové všech věků se ženami, jasně mluvily dle mého zdání o&#160;tom, že stav manželský jest něčím hrozným. Muž bývá polknut ženou jako indický zajíc krokodýlem, když se jde napít k&#160;vodě, umačkán, roztlučen, rozbit, rozstřílen! A&#160;když se to tomu potměšilému tvoru nepodaří, umučí ho hrnci, špatnými polévkami a&#160;různými jinými pomalými mučicími nástroji.</p>
			<p class="MLP_text ParaOverride-1">Neobyčejná laskavost žen před svatbou mění se po svatbě v&#160;pravé zuření pro dost malou neshodu, v&#160;ukrutné hýření s&#160;kuchyňským nádobím, v&#160;strašné pronásledování manžela, který trpí muka prvních křesťanů…</p>
			<p class="MLP_text ParaOverride-1">Ale zprvu tváří se ti potměšilí tvorové velice láskyplně, něžně, rozumně. Jich hlas jest měkký vnitřním pohnutím, objímají vás a&#160;líbají, kdekoliv mají k&#160;tomu příležitost, které vyhledávají, a&#160;vy se na tu laskavost, na ty polibky a&#160;rozkošné, důvěrné stisknutí ruky, v&#160;ten jejich jemný pohled plný zrádné důvěry přilípnete jako moucha na lepkavý otravný papír. A&#160;pak je s&#160;vámi již zle. Přilepeného odvezou vás do kostela a&#160;pronásledování prvních křesťanů není ničím proti onomu, co zkusíte pak.</p>
			<p class="MLP_text ParaOverride-1">Pohledy rozkošné mění se ve zlobivé, místo polibků vyháněn jste z&#160;kuchyně, když kouříte. Ono stvoření jemné počne rozkazovat, jak se máte strojit, dupe nohou a&#160;skřípe zuby, dělá na vás obličeje, jako když chce vás spolknout, třese se vzteky při pohledu na vás, mlátí vším, co přijde do ruky. Ono něžné stvoření spílá vám hrubě a&#160;myslí přitom, že učinilo vám tu výhodu, když vás svou malou nožkou nezašlápne ihned na místě. Slibuje vám a&#160;přísahá, že vás určitě dřív či později zabije, poněvadž se jí připálila jíška a&#160;vy tvrdíte, že se ta jíška nesmí dát do polévky.</p>
			<p class="MLP_text ParaOverride-1">Dělá rámus, když je venku bláto, a&#160;pláče a&#160;zuří, poněvadž máte zablácené boty. Nechá vás půl hodiny čekat venku a&#160;čistit si boty na rohožce, abyste nezablátil podlahu v&#160;kuchyni, a&#160;když vám otevře, uvidíte na podlaze samé saze a&#160;hlínu, poněvadž hodinu před vaším příchodem byl tam kamnář opravovat kamna. Vás to barbarské jednání mrzí a&#160;nevíte, co máte na to říci, a&#160;tu na vás spustí, proč nemluvíte s&#160;ní o&#160;tom, co je nového v&#160;úřadě, na ulici, ve světě.</p>
			<p class="MLP_text ParaOverride-1">Poněvadž vám předtím právě vynadala, říkáte sice: „Miláčku, vždyť já nevím nic.“</p>
			<p class="MLP_text ParaOverride-1">Tu začne zas dupat, skákat, prskat jako kočka, zuby cvakat, skřípat, tlouci hlavou do stolu, ovšem tak, aby si neublížila, a&#160;otevře dvéře a&#160;dělá rámus hlasitě, aby se o&#160;tom dozvěděl celý dům, a&#160;přitom vás vyličuje jako lotra, který nemá ani kouska srdce a&#160;nezaslouží, že ho země nosí.</p>
			<p class="MLP_text ParaOverride-1">Pak vám říká, že ji nemáte ani trochu rád, a&#160;čeká, že ji budete prosit za odpuštění, a&#160;pláče a&#160;rve si vlasy, roztrhne na sobě blůzu a&#160;chce tři nové a&#160;spustí nový rámus a&#160;křičí, že je to cikánský život za takových poměrů, které se změní, teprv až skočí z&#160;okna.</p>
			<p class="MLP_text ParaOverride-1">Jde k&#160;oknu, a&#160;vy se nehýbáte. Vrátí se k&#160;vám a&#160;křičí, že jste surovec a&#160;že chcete její smrt a&#160;že čekáte, abyste si mohl vzít tu potvoru.</p>
			<p class="MLP_text ParaOverride-1">„Jakou potvoru, miláčku?“</p>
			<p class="MLP_text ParaOverride-1">Neřekne ovšem jméno té, o&#160;které neví, jak se jmenuje, a&#160;která existuje jen v&#160;její fantazii, a&#160;dělá ze sebe najednou manželku opuštěnou, zhrzenou a&#160;křičí, že jsou všichni mužové lotři a&#160;darebáci, kteří neznají nic jiného než hledět utrápit své ženy, které jim věnovaly všechno, co mohly a&#160;směly.</p>
			<p class="MLP_text ParaOverride-1">Nato začne se oblékat a&#160;hulákat, že jde k&#160;rodičům a&#160;že nábytek prodá, že ten nábytek patří jí, a&#160;začne vás kopat, kousat, políčkovat, plivat vám do obličeje, nakonec hodí na vás hrnec se sazemi a&#160;spustí strašný povyk, že takhle nemůžete jít mezi lidi, že si nehledíte zevnějšku, a&#160;opakuje: „Ach, že jsem neumřela!“ Lituje, že se vůbec narodila, a&#160;vy jí říkáte, tomu krokodýlovi, tomu tygrovi „miláčku“!</p>
			<p class="MLP_text ParaOverride-1">A&#160;když pak je po rámusu, mučí vás po tři dny s&#160;rajskou omáčkou nebo s&#160;jinou, kterou nerad jíte, uvaří vám vždy, na co se netěšíte a&#160;na co nemáte pomyšlení. A&#160;jedná s&#160;vámi jako se psem, který se nějak provinil, a&#160;přitom si hvízdá jako uličník a&#160;každou chvíli se dá do pláče.</p>
			<p class="MLP_text ParaOverride-1">Když se vracíte domů z&#160;kanceláře či z&#160;jiné povinnosti, tváří se smutně, chodí jako utrápených deset let. Mluví s&#160;nadšením o&#160;hřbitově, o&#160;umírajících nadějích ve štěstí, hovoří o&#160;jednom pánovi, který ji pozdravil, když šla nakoupit, a&#160;září jí oči, když vykládá, že to byl blondýn nebo brunet. Vždy mluví o&#160;opačné barvě vlasů a&#160;vousů, než máte vy, a&#160;nakonec se na vás zadívá a&#160;zvolá: „Fuj, ty plešatíš, ty se mně hnusíš!“ a&#160;praští vás talířem.</p>
			<p class="MLP_text ParaOverride-1">Takový byl můj názor o&#160;ženách.</p>
		</div>
</body>
</html>