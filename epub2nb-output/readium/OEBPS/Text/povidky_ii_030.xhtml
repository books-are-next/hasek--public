<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="MLP_uroven2_kapitola ParaOverride-1">Dobrodružství s&#160;nahým klukem</p>
			<p class="MLP_text_bez1radku ParaOverride-1">Bylo pozdě večer. Ve Vltavě nekoupal se již nikdo. Oblékl jsem se na modřanském břehu a&#160;strojil jsem se jít ke stanici parníků Pivovar Braník, když jsem uslyšel z&#160;vrbin strašlivý pláč a&#160;nářek dítěte: „Panenko Maria, Ježíš Marjá Josefe, svatý andělíčku strážný.“</p>
			<p class="MLP_text ParaOverride-1">Vnikl jsem do křoví a&#160;nalezl tam nahého osmiletého klučinu, který ležel bezmocně na kamínkách. Když mne uviděl, vyskočil a&#160;počal objímat mé nohy, přičemž křičel: „Proboha vás prosím, já jsem z&#160;Vršovic!“</p>
			<p class="MLP_text ParaOverride-1">Po dlouhé námaze podařilo se mně vylákat z&#160;něho strašlivé tajemství dnešního dne. Dobrodružství, které ho potkalo a&#160;které mne hluboce dojalo svou tragikou.</p>
			<p class="MLP_text ParaOverride-1">Taková věc otřese i&#160;toho nejotrlejšího člověka a&#160;cynika.</p>
			<p class="MLP_text ParaOverride-1">Předně kluk nevěděl, jak se jmenuje příjmením. Věděl o&#160;sobě, že je z&#160;Vršovic a&#160;že mu říkají Tonda a&#160;že je mu osm let.</p>
			<p class="MLP_text ParaOverride-1">Ráno ho poslali doma pro housky. Když se ocitl na ulici, potkali ho kluci a&#160;vyzvali ho, aby se šel koupat do Bráníka, že jdou na celý den. Toníček si dal říci, ale u&#160;vědomí povinnosti koupil napřed housky dle přání rodičů, nacpal si je do kapes a&#160;šel se koupat s&#160;celou výpravou.</p>
			<p class="MLP_text ParaOverride-1">V&#160;poledne housky snědli. Šaty si schoval někam do vrbiček a&#160;tak se bavili ve vodě, dávali si „pasáky“, „trounili se“ a&#160;podobně. Večer, když byl ve vodě, kluci odešli a&#160;on nemůže najít šaty. Tak je tedy z&#160;Vršovic, nahý, bez housek, bez domova, bez nejmenší znalosti cesty k&#160;domovu, v&#160;Modřanech.</p>
			<p class="MLP_text ParaOverride-1">„Panenko Maria,“ bědoval ubohý Tonda, „Ježíš Marjá, já nemám šaty a&#160;jsem z&#160;Vršovic; Kriste na nebi.“</p>
			<p class="MLP_text ParaOverride-1">Objímal mně nohy, plakal strašlivě a&#160;křičel: „Já půjdu s&#160;vámi.“</p>
			<p class="MLP_text ParaOverride-1">„Takhle to nejde, chlapečku,“ namítl jsem, „napřed musíš mít šaty, kdybys šel se mnou nahý po ulici, tak by nás oba zavřeli.“</p>
			<p class="MLP_text ParaOverride-1">Kluk řval: „Já nejsem nahej, já měl ve vrbičkách šaty.“</p>
			<p class="MLP_text ParaOverride-1">„A&#160;kde je máš teď, chlapečku?“</p>
			<p class="MLP_text ParaOverride-1">„Voni mně je kluci hodili do vody a&#160;řekli, abych si našel jiný ve vrbičkách, poněvadž je tady moc kluků, co se svlíkali, a&#160;já žádný jiný šaty nemůžu najít.“</p>
			<p class="MLP_text ParaOverride-1">Šlechetný chlapeček řval dál: „Já půjdu s&#160;vámi domů, já jsem z&#160;Vršovic a&#160;nemám šaty.“</p>
			<p class="MLP_text ParaOverride-1">Zvítězila ve mně šlechetnost.</p>
			<p class="MLP_text ParaOverride-1">„Tak půjdeš se mnou, chlapečku,“ pravil jsem vlídně, „pojedeme parníkem.“</p>
			<p class="MLP_text ParaOverride-1">Kluk přestal řvát. Kráčeli jsme po hrázi. Já úplně ošacen a&#160;vedle mne nahý kluk.</p>
			<p class="MLP_text ParaOverride-1">Byl na nás pěkný pohled. První senzaci vzbudili jsme u&#160;stano­viště parníků Pivovar Bráník.</p>
			<p class="MLP_text ParaOverride-1">Shromážděná společnost se smála a&#160;jeden z&#160;pánů obrátil se ke mně: „To je váš hoch?“</p>
			<p class="MLP_text ParaOverride-1">Co bych jim vykládal, čí vlastně ten hoch je. „To se ví, že je to můj kluk. Viď, Toníčku?“</p>
			<p class="MLP_text ParaOverride-1">„Jo,“ řekl krátce. Čekali jsme tedy dál.</p>
			<p class="MLP_text ParaOverride-1">Nějaká paní obrátila se ke mně s&#160;výčitkou: „Ale vždyť nemá šatů.“</p>
			<p class="MLP_text ParaOverride-1">Odpověděl jsem: „To já taky vidím!“</p>
			<p class="MLP_text ParaOverride-1">Obrátili se opovržlivě od nás, ale té paní to nedalo a&#160;mluvila dál pichlavě: „A&#160;to se pěkně o&#160;svého kluka staráte, že se nestydíte, nechat ho jen tak, jak ho pánbůh stvořil.“</p>
			<p class="MLP_text ParaOverride-1">„Milostpaní,“ pravil jsem, „kdybyste byla vy v&#160;takové situaci jako tento hoch, tu věřte, že bych s&#160;vámi nešel po hrázi, poněvadž vím, co je to cudnost, ale tohle nevinné dítě, které se tak pěkně dětsky rýpá před vámi v&#160;nose, neurazí jistě žádného, kdo má smysl pro nahé dětské tělo.“</p>
			<p class="MLP_text ParaOverride-1">Dva páni si odplivli. Parník již přijel. Cpal jsem se s&#160;nahým klukem na palubu. Kapitán se na nás podíval a&#160;zvolal: „Co chcete s&#160;tím nahým klukem?“</p>
			<p class="MLP_text ParaOverride-1">„Pro něho a&#160;pro mne lístek do Prahy.“</p>
			<p class="MLP_text ParaOverride-1">„Nahý lidi nevozíme,“ pravil kapitán, „nechte kluka na břehu.“</p>
			<p class="MLP_text ParaOverride-1">„Vy surovče,“ vykřikl jsem, „nahé dítě mám nechat na břehu Vltavy ve tmě, vy jeden.“</p>
			<p class="MLP_text ParaOverride-1">Nedomluvil jsem, neboť dva lodníci vyvedli mne na můstek i&#160;s&#160;nahým klukem, parník odrazil a&#160;na osamělé výspě zůstali jsme ve večerním šeru.</p>
			<p class="MLP_text ParaOverride-1">Kluk brečel.</p>
			<p class="MLP_text ParaOverride-1">„Neřvi,“ řekl jsem, „nebo tě hodím do vody. Musíme pěšky do Prahy!“</p>
			<p class="MLP_text ParaOverride-1">Šli jsme do Bráníka.</p>
			<p class="MLP_text ParaOverride-1">„Já mám hlad,“ naříkal Tonda.</p>
			<p class="MLP_text ParaOverride-1">Nezbylo mně nic jiného, než že s&#160;hochem odebral jsem se do pivovarské restaurace.</p>
			<p class="MLP_text ParaOverride-1">„Tady si sedni vedle mne.“ Posadili jsme se za všeobecného vzrušení hostů ke stolu, kde seděly nějaké dámy.</p>
			<p class="MLP_text ParaOverride-1">Přišel číšník.</p>
			<p class="MLP_text ParaOverride-1">„Dejte nám sklenici piva a&#160;dva vuřty.“ Vyvalil na nás oči. Dámy se rděly.</p>
			<p class="MLP_text ParaOverride-1">„Odpusťte,“ koktal číšník, „my vám nenalejeme, zde musí být každý oblečen.“</p>
			<p class="MLP_text ParaOverride-1">„I&#160;toto nevinné dítě?“ otázal jsem se, stavě hocha na stůl před dámy. „Podívejte se na tuto živoucí nevinnost.“</p>
			<p class="MLP_text ParaOverride-1">Octli jsme se venku na silnici. Přemýšlel jsem, co s&#160;klukem. Kluk řval: „Já mám hlad, já jsem z&#160;Vršovic.“</p>
			<p class="MLP_text ParaOverride-1">Šli jsme dále ku Praze. Byl jsem zoufalý tím stálým nářkem nahého kluka.</p>
			<p class="MLP_text ParaOverride-1">Zašli jsme k&#160;nejbližší faře. Zazvonil jsem, a&#160;když kuchařka otevřela, vstrčil jsem nahého Tondu do chodby fary a&#160;utekl.</p>
			<p class="MLP_text ParaOverride-1">Druhého dne četl jsem v&#160;novinách, že onoho faráře ranila včera mrtvice.</p>
		</div>
</body>
</html>