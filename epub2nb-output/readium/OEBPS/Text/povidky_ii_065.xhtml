<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-62</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-62" xml:lang="cs-CZ">
		<div class="Z-kladn--textový-r-meček">
			<p id="_idParaDest-124" class="MLP_uroven2_kapitola ParaOverride-1">Hřích faráře Ondřeje</p>
			<p class="MLP_text_bez1radku ParaOverride-1">Farář Ondřej nacházel se již osmnáctý rok v&#160;očistci, aniž věděl proč. Nebyl dosud definitivně odsouzen, ačkoliv poslední léta nebyl nával do očistce tak veliký. Většina duší se zde jen zastavila a&#160;už za skřípění zubů byla odváděna do pekla. Časem si dodal odvahy a&#160;ptal se některého z&#160;andělů hlídačů: „Proč mne zde držíte, pánové?“</p>
			<p class="MLP_text ParaOverride-1">Krčívali křídly a&#160;říkali: „Váš proces není ještě definitivně ukončen, velebný pane.“</p>
			<p class="MLP_text ParaOverride-1">Z&#160;těch řečí bylo mu vždy úzko, jak jen je možno býti úzko duším v&#160;očistci, neboť nebyl si vědom žádného hříchu. Byl jedním z&#160;ctihodných farářů, které popisuje Rais. Měl na zemi všechny dobré známky onoho popisu: Dlouhé bílé vlasy. Chvějící se hlas stařečka. Morální čistou duši prvého řádu.</p>
			<p class="MLP_text ParaOverride-1">A&#160;pořád sedí ve vyšetřovací vazbě v&#160;očistci. Poslední dobu měl za společníka jednoho kaplana, který měl naději dostat deset tisíc let. Ubožák díval se na Jubilejní výstavě čtvrt hodiny u&#160;toboganu dole u&#160;žlabu a&#160;byl raněn na zpáteční cestě domů mrtvicí.</p>
			<p class="MLP_text ParaOverride-1">„Pravé bruselské krajky, pane faráři,“ pravil ubohý kaplan k&#160;panu Ondřejovi, jehož čistá duše nechápala rozdílu mezi obyčejnou spodničkou a&#160;krajkovou.</p>
			<p class="MLP_text ParaOverride-1">A&#160;andělé tiše lítali kolem něho, bylo jim ho líto a&#160;zpívali mu krásné písně na slova Svatých otců a&#160;říkali: „Račte podat rekurs, pane faráři.“</p>
			<p class="MLP_text_-0-12- ParaOverride-1">I&#160;podal písemný rekurs:</p>
			<p class="MLP_dopis_bez1radku_-I- ParaOverride-1">Slavný poslední soude!</p>
			<p class="MLP_dopis_bez1radku_-I- ParaOverride-1">Nížepsaná dušička, farář Ondřej, podává tímto nejpokornější prosbu, aby byl propuštěn z&#160;očistce, a&#160;odůvodňuje svou uctivou žádost následujícími důvody:</p>
			<p class="MLP_dopis_-I- ParaOverride-1">A. Nížepsaný nenachází ve svém svědomí ničeho, což by mu mohlo škodit. Žil tak, jak stojí psáno v&#160;knihách posvátných.</p>
			<p class="MLP_dopis_-I- ParaOverride-1">B. Jest úplně zachovalý, jak dokáže starosta obce Paluška, nacházející se tou dobou v&#160;kotli číslo 253 v&#160;mírném oddělení očistcovém, opatřeném ventilátory.</p>
			<p class="MLP_dopis_-I- ParaOverride-1">C. Totéž, zachovalost i&#160;bezúhonnost, dokáže mu četnický strážmistr Josef Loukota, tu dobu žijící v&#160;blaženosti na nebi u&#160;pátého turniketu.</p>
			<p class="MLP_dopis_-I- ParaOverride-1">D. Nížepsaný objevil zázračnou studánku a&#160;dodával z&#160;ní vodu zadarmo do sirotčinců a&#160;polepšoven.</p>
			<p class="MLP_dopis_-I- ParaOverride-1">E. Studoval s&#160;vyznamenáním, což dokáže ředitel gymnázia Alexius přidělený k&#160;andělům střežícím gymnazisty v&#160;očistci.</p>
			<p class="MLP_dopis_-I- ParaOverride-1">F. Zná zejména nížepsaný perfektně latinsky, řecky, hebrejsky a&#160;aramejsky.</p>
			<p class="MLP_dopis_-I- ParaOverride-1">G. Nikdy o&#160;ničem nepochyboval.</p>
			<p class="MLP_dopis_-I- ParaOverride-1">Z&#160;těchto důvodů prosí, aby byl propuštěn z&#160;očistce, a&#160;slibuje v&#160;pádu milostivého vyřízení své nejuctivější prosby, že se vynasnaží, aby této důvěry také hodným se ukázal.</p>
			<p class="MLP_text_-12-0- ParaOverride-1">Prosba tato byla mu vrácena. „Schází rubrum<span class="CharOverride-1"><span id="footnote-017-backlink"><a class="_idFootnoteLink _idGenColorInherit" href="../Text/povidky_ii_065.xhtml#footnote-017">18</a></span></span>,“ řekl anděl, který mu ji přinesl. Ten anděl byl zaživa úředníkem v&#160;kabinetní kanceláři.</p>
			<p class="MLP_text_-0-12- ParaOverride-1">Farář Ondřej napsal tedy na zadní stránku:</p>
			<p class="MLP_dopis_-I- ParaOverride-1">„Dušička farář Ondřej prosí za propuštění z&#160;očistce:</p>
			<p class="MLP_dopis_-I- ParaOverride-1">Hub litteris A, B, C, D, E, F, G.“</p>
			<p class="MLP_text_-12-12- ParaOverride-1">Ve výroční den svého úmrtí (dřív se obyčejně ani na zemi žádosti příznivě nevyřizují) dostal odpověď:</p>
			<p class="MLP_dopis_bez1radku_-I- ParaOverride-1">Vaše Blahorodí!</p>
			<p class="MLP_dopis_bez1radku_-I- ParaOverride-1">Dovolujeme si Vás upozornit, že poslední soud v&#160;dohledné době nezasedá, pročež poslali jsme Vaši žádost k&#160;soudnímu očistcovému dvoru s&#160;vybídnutím, aby na Vaši žádost vzal pokud možno zřetel a&#160;postavil Vás po vyšetření Vašeho hříchu před řádný soud.</p>
			<p class="MLP_dopis_-I- ParaOverride-1">Za průpravné komité posledního soudu:</p>
			<p class="MLP_dopis_podpis_-I- ParaOverride-1">Gabriel</p>
			<p class="MLP_text ParaOverride-1">A<span class="MLP_znak_kurziva_11b">&#160;</span>tiše plynula léta za úpění dušiček a&#160;za tklivých zpěvů andílků, kolébajících v&#160;očistci nekřtěňátka.</p>
			<p class="MLP_text ParaOverride-1">Konečně obdržel farář Ondřej obsílku: „Předvoláváte se před posvátný senát.“</p>
			<p class="MLP_text ParaOverride-1">Na očistcové dolní soudní pergole seděl již senát, viditelný jedině andělům strážníkům, kteří přivedli obžalovaného. Ve vzduchu vznášela se kniha života faráře Ondřeje, listovaná neviditelnou rukou.</p>
			<p class="MLP_text ParaOverride-1">„Faráři Ondřeji,“ ozval se hlas, „vidíš tu knihu svého života. Jest čistá, až na jeden list. Odpověz nyní poctivě na otázku: Měl jsi bratra v&#160;Austrálii?“</p>
			<p class="MLP_text ParaOverride-1">„Měl, slavný senáte.“</p>
			<p class="MLP_text ParaOverride-1">„Klademe ti další otázku: Psal jsi svému bratru do Austrálie?“</p>
			<p class="MLP_text ParaOverride-1">„Ano, slavný soude. Roku 1882 do Sydney.“ </p>
			<p class="MLP_text ParaOverride-1">Kniha se zavřela a&#160;ozval se hluboký hlas, náležející dle všeho předsedovi senátu: „Prostudoval jsi důkladně všecky knihy svatého Augustina, učitele církve?“</p>
			<p class="MLP_text ParaOverride-1">„Ano.“ </p>
			<p class="MLP_text ParaOverride-1">Slyšet bylo nyní šumění křídel. Soud odebral se k&#160;poradě. Nové šumění křídel a&#160;hlas shora se rozkřikl:</p>
			<p class="MLP_text ParaOverride-1">„Farář Ondřej odsuzuje se na 15&#160;000&#160;let nuceného pobytu v&#160;očist­ci, do kterého započítá se mu 22&#160;let vyšetřovací vazby.</p>
			<p class="MLP_text ParaOverride-1">Důvody:</p>
			<p class="MLP_text ParaOverride-1">Ve své knize, napsané roku 415 po Kristu, De retractatione, vel librorum recensione prohlásil Augustin, učitel církve, víru v&#160;protinožce za kacířství. Viz list 213. Tím, že Austrálie patří k&#160;protinožcům, znamená i&#160;víra v&#160;existenci Austrálie zločin rouhání, doplněný a&#160;podepřený obžalovaným farářem Ondřejem zasláním dopisu svému bratrovi mezi protinožce do australského Sydney. Polehčující okolnosti jsou úplná zachovalost a&#160;upřímné a&#160;úplné doznání obžalovaného.“</p>
			<p class="MLP_text ParaOverride-1">„Neplačte,“ těšili andělé odsouzence, „něco podobného mohlo se vám přihodit i&#160;před každým senátem na zeměkouli…“</p>
			<hr class="HorizontalRule-1"/>
			<div class="_idFootnotes">
				<div id="footnote-017" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/povidky_ii_065.xhtml#footnote-017-backlink">18</a>  V<span class="text">nější strana podání (žádosti ap.) se stručným zachycením toho, čeho a koho se týká. </span><span class="text CharOverride-2">Pozn. red.</span></p>
				</div>
			</div>
		</div>
</body>
</html>