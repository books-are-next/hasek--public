<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-72</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-72" xml:lang="cs-CZ">
		<div class="Z-kladn--textový-r-meček">
			<p id="_idParaDest-144" class="MLP_uroven2_kapitola ParaOverride-1">Nešťastná historie s&#160;kocourem</p>
			<p class="MLP_text_bez1radku ParaOverride-1">Pan Hustoles řekl jednou v&#160;debatě ke svému sousedu Křičkovi: „Vaše strana, to je moc krásná strana. Když nějakého lumpa odříznou od šibenice, jde hned kandidovat na program vaší strany.“</p>
			<p class="MLP_text ParaOverride-1">Pan Křička na to prohlásil: „Však my se, pane Hustoles, ještě uvidíme.“</p>
			<p class="MLP_text ParaOverride-1">Pan Hustoles měl vedle politické prozíravosti velkého černého kocoura, který sedával na prahu jeho hokynářského krámku. Kocour ten těšil se oblibě v&#160;celém okolí a&#160;obyvatelstvo vážilo si toho kocoura pro jeho bodré chování, veselou mysl, která, jak známo, je pět desetin zdraví, kocour ten byl dále ctěn pro svou přítulnost a&#160;jaktěživo by někoho nenapadlo, že vyskytne se v&#160;nejbližším okolí nepřítel tohoto výtečného zvířete.</p>
			<p class="MLP_text ParaOverride-1">Vyvstal však přece v&#160;osobě pana Křičky, který po známé politické hádce s&#160;panem Hustolesem řekl k&#160;osmiletému synovi Josefovi: „Pepíčku, až uvidíš tu černou potvoru toho pitomého Hustolesa, šlápni jí na ocas.“</p>
			<p class="MLP_text ParaOverride-1">Které dítě by radostně neprovedlo takové vznešené důvěrné poslání?</p>
			<p class="MLP_text ParaOverride-1">Pepíček šel, šlápl kocourovi na ocas a&#160;přidal ke svému výkonu ještě to, že kocoura celého poplival, až jedné staré ženě naproti srdce nad tím pukalo.</p>
			<p class="MLP_text ParaOverride-1">Pak utekl. Kocour v&#160;prvém okamžiku nevěděl, co si o&#160;tom má myslit, ale pak rozmyslil si to a&#160;dospěl k&#160;tomu, že to bolelo, co s&#160;ním ten kluk dělal, a&#160;že když foukal na něho z&#160;úst vodu, že to bylo nepříjemné. Do večera dokonce si pomyslil, že to bylo potupné…</p>
			<p class="MLP_text ParaOverride-1">Umínil si, že si dá na kluka pozor.</p>
			<p class="MLP_text ParaOverride-1">Pepíček dostal od otce za své statečné chování krejcar a&#160;byl mu slíben další, když bude pokračovat ve svém jednání, neboť v&#160;kocourovi viděl pan Křička celou nepřátelskou politickou stranu, poněvadž kocour byl majetkem jeho politického odpůrce.</p>
			<p class="MLP_text ParaOverride-1">Pepíček nešlapal tedy jen na ocas kocourovi, nýbrž celé protivné politické straně, a&#160;neplival jen na kocoura, nýbrž na všechny politické přívržence té strany, jejímuž členu patřil ten černý kocour.</p>
			<p class="MLP_text ParaOverride-1">Pepíček šel do politického boje vesele.</p>
			<p class="MLP_text ParaOverride-1">Kocour sedí přede dveřmi, zdá se, že spí. Okolí jest však na omylu. Kocour se jen přetvařuje. Nikdo mu to nesmí mít za zlé, neboť nechodil do školy a&#160;neslyšel, že přetvářka je hřích…</p>
			<p class="MLP_text ParaOverride-1">Kocour přetvařuje se tedy ve své nevinnosti a&#160;Pepíček mu šlápne na ocas a&#160;plivne mu na hlavu.</p>
			<p class="MLP_text ParaOverride-1">Vtom ale kocour vyskočí a&#160;kousne Pepíčka do nohy.</p>
			<p class="MLP_text ParaOverride-1">Když už je v&#160;tom, prská, šplhá se po Pepíčkovi, seká ho drápy, syčí, vrčí, pak ho ještě kousne do ucha, sleze z&#160;Pepíčka a&#160;vážně s&#160;ocasem do výšky odchází od řvoucího kluka a&#160;spokojeně usedá na práh krámku svého pána a&#160;rozšafně přede.</p>
			<p class="MLP_text ParaOverride-1">Když Pepíček přišel domů uřvaný a&#160;zkrvavený, zvolal pan Křička: „Zaplaťpánbůh, konečně jsem tě dopad, pane Hustolesi,“ a&#160;vedl Pepíčka na policejní komisařství, kde policejní lékař Pepíčka prohlédl, sepsal o&#160;celé věci protokol a&#160;policejní komisař pak nařídil, aby byl kocour zatčen a&#160;odevzdán ke zvěrolékařské prohlídce.</p>
			<p class="MLP_text ParaOverride-1">Dva strážníci vypravili se proto na kocoura, zatkli ho jménem zákona, a&#160;poněvadž kocour chtěl utéci, škrábal a&#160;prskal, nezbývalo nic jiného než poslat pro obecní truhlu, do které kocoura zamkli, když se byl předtím dopustil jak veřejného násilí, zakousnuv se do policejní uniformy, tak i&#160;spáchal urážku stráže, prskaje na strážníky. Co vrčel, nebylo možno zjistit.</p>
			<p class="MLP_text ParaOverride-1">Kocoura převezli tedy na zvěrolékařské oddělení zemědělského odboru věd technických, strážníci o&#160;jeho chování podali raport: „Když jsme pro něj přišli, škrábal, prskal, kousal. Zavolali jsme obecní truhlu a&#160;po zoufalém odporu hodili do košatinky. Chtěl nám utrhnout revolver.“</p>
			<p class="MLP_text ParaOverride-1">Protokol ten byl sepsán, podepsán a&#160;předložen státnímu návladnictví.</p>
			<p class="MLP_text ParaOverride-1">Státní zastupitelství shledalo v&#160;jednání pana Hustolesa přestupek nedostatečného opatření zvířat.</p>
			<p class="MLP_text ParaOverride-1">Předně kocour nebyl přivázán na řetězu a&#160;nebyl opatřen náhubkem.</p>
			<p class="MLP_text ParaOverride-1">Pak to bylo v&#160;době voleb, kdy zvíře může lehce dostat vzteklinu.</p>
			<p class="MLP_text ParaOverride-1">Dále mezi panem Křičkou, otcem kocourem napadeného syna Josefa, a&#160;mezi panem Hustolesem, majitelem černého kocoura, napadnuvšího hošíka pana Křičky, bylo již po delší čas politické napětí. Státní zastupitelství má tudíž za prokázané, že kocour pana Hustolesa jednal úmyslně v&#160;tom smyslu, aby hošíka politického nepřítele svého pána na těle poškodil, což se mu též povedlo a&#160;kterýžto čin dokonal. Poněvadž však dle platného rakouského zákona ze dne 8.&#160;ledna 1801 sluší považovati kocoury za osoby slabomyslné, za které jejich majitelé ručí svým jměním a&#160;životem, tu vina spočívá jedině na panu Hustolesovi.</p>
			<p class="MLP_text ParaOverride-1">Mezitím byl již prozkoumán v&#160;ústavě zvěrolékařském na zemědělském odboru věd technických duševní i&#160;tělesný stav kocourův a&#160;spisy postoupeny státnímu zastupitelství.</p>
			<p class="MLP_text_-0-12- ParaOverride-1">Dobrozdání znělo:</p>
			<p class="MLP_dopis_bez1radku_-I- ParaOverride-1">Pan František Hustoles</p>
			<p class="MLP_dopis_bez1radku_-I- ParaOverride-1">Vyšetřený jest silných kostí, dobré výživy, trpí však zánětem okostice, takže jeho kousnutí může býti i&#160;životu nebezpečné. Z&#160;těchto důvodů jest žádoucno, aby byl vyšetřený utracen.</p>
			<p class="MLP_dopis_podpis_-I- ParaOverride-1">Dr.&#160;M.&#160;Kašpárek</p>
			<p class="MLP_text ParaOverride-1">Státní zastupitelství poslalo tento spis k&#160;vyřízení na policejní komisařství, kdež byl ihned zařazen do registratury týkající se záležitosti pana Hustolesa.</p>
			<p class="MLP_text ParaOverride-1">Kocour byl mezitím odevzdán Hustolesovi, a&#160;jaké bylo překvapení ubohé jeho rodiny, když v&#160;pět hodin ráno přišli pro pana Hustolesa čtyři strážníci, kteří nešťastného muže odvedli. Na policejní strážnici přísný policejní strážmistr otázal se nepříliš vlídně předvedeného: „Jste František Hustoles?“</p>
			<p class="MLP_text ParaOverride-1">„Prosím, milostpane!“</p>
			<p class="MLP_text ParaOverride-1">Mladičkému strážníkovi v&#160;koutku zaleskly se v&#160;očích slzy.</p>
			<p class="MLP_text ParaOverride-1">„Dejte sem spisy týkající se Františka Hustolesa a&#160;nebrečte.“</p>
			<p class="MLP_text ParaOverride-1">Přinesli je.</p>
			<p class="MLP_text_-0-12- ParaOverride-1">„Poslyšte místodržitelské nařízení, Hustolesi, ze dne 15. června&#160;1911 číslo 75&#160;289“:</p>
			<p class="MLP_dopis_bez1radku_-I- ParaOverride-1">V&#160;záležitosti Františka Hustolesa schvaluje se na základě zvěrolékařského dobrozdání čís.&#160;2145/65, aby týž byl neprodleně utracen. Proti tomuto usnesení není odvolání na základě §&#160;5 zákona o&#160;dobytčím moru, ze dne 12.&#160;února 1867.</p>
			<p class="MLP_dopis_podpis_-I- ParaOverride-1">C.&#160;k. místodržitelský rada Vaníček</p>
			<p class="MLP_text ParaOverride-1">„Jak vidíte,“ řekl nešťastnému muži policejní strážmistr, „není z&#160;rozsudku odvolání. Sepište svoje poslední věci a&#160;neřvete. Utracen budete tak jako tak, jen co přijde z&#160;Vídně potvrzení rozsudku a&#160;poukaz, jakým způsobem máte býti utracen.“</p>
			<p class="MLP_text ParaOverride-1">Jsem vskutku žádostiv, jak se pan Hustoles z&#160;toho vymotal.</p>
		</div>
</body>
</html>