<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-74</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-74" xml:lang="cs-CZ">
		<div class="Z-kladn--textový-r-meček">
			<p id="_idParaDest-146" class="MLP_uroven2_kapitola ParaOverride-1">Obecní býk v&#160;Jablečnu</p>
			<p id="_idParaDest-147" class="MLP_uroven3_nadpis ParaOverride-4">I</p>
			<p class="MLP_text_bez1radku ParaOverride-1">Až do toho dne nebylo Jablečno obcí, o&#160;které by se dalo mluvit. Ještě že pan vikář nad Přísednicí někdy dřív přivedl řeč na Jablečno, chtěl-li podati důkaz a&#160;příklad nějaké věrolomnosti.</p>
			<p class="MLP_text ParaOverride-1">Týkalo se to posledních voleb, kdy pan vikář šel se svým kaplanem do Jablečna, aby na důvěrné schůzi obhájil pozici svého kandidáta. Po dlouhé řeči pana vikáře slíbil starosta jménem všech voličů v&#160;Jablečnu, že všichni do jednoho budou volit kandidáta vikářova. Podal mu na to obě ruce. Pak pan vikář v&#160;zájmu pravdy dal vyvalit soudek piva, a&#160;když šel domů lukami za Přísednicí, byl přesvědčen, že nikdy tak krásně nemluvil jako dnes.</p>
			<p class="MLP_text ParaOverride-1">Nato o&#160;volbách jeho kandidát nedostal z&#160;Jablečna ani hlasu. Když se o&#160;tom pan vikář dověděl, byl tak spleten a&#160;překvapen, že počal cosi mluvit o&#160;tom, že u&#160;nich na faře svítí přece acetylénem. Dodnes je hádankou, co tím tenkrát myslel.</p>
			<p class="MLP_text ParaOverride-1">Když o&#160;tři neděle později potkal v&#160;polích starostu z&#160;Jablečna a&#160;pln rozhořčení dal se s&#160;ním do hovoru o&#160;té záležitosti, přičemž podotkl, že slovo dělá muže, tu starosta mu stručně odpověděl, že to na žádný pád nešlo.</p>
			<p class="MLP_text ParaOverride-1">Když pak ještě pan vikář se tázal, proč volili tedy proti, řekl starosta: „Vida, to jsme ani nevěděli, že je proti. A&#160;proti čemu měl být, jemnostpane?“</p>
			<p class="MLP_text ParaOverride-1">Pan vikář si odplivl a&#160;kráčel dál, zatímco starosta spokojeně se usmívaje, klátil po cestě při chůzi oběma rukama, které podával před časem panu vikářovi na té důvěrné schůzi.</p>
			<p class="MLP_text ParaOverride-1">Pan vikář se později dověděl, že proto mu je tenkrát v&#160;důvěrné schůzi pan starosta podával, poněvadž nechtěl si ho rozhněvat. Ještě později mu to sám potvrdil starosta při jiném nahodilém setkání, že jeho zásadou je vycházet s&#160;každým dobře.</p>
			<p class="MLP_text ParaOverride-1">To bylo tedy vše, čím se Jablečno vyznamenávalo. Jinak se o&#160;něm v&#160;okolí mnoho řečí nenadělalo a&#160;také nemělo své žádné aféry.</p>
			<p class="MLP_text ParaOverride-1">Z&#160;Jablečna měli své lesy, svou honitbu, zajíci z&#160;panského bě­hali sami přes obecní honitbu, se sousedy svými žili v&#160;míru, říkali o&#160;bramborách ze svých pozemků, že takové se nenajdou po celém kraji, a&#160;když náhodou přišel někdo z&#160;města do jejich obce na letní byt, všichni svorně prodávali mu všechno co nejdráž a&#160;dřeli ho, jak mohli.</p>
			<p class="MLP_text ParaOverride-1">Až najednou, bylo to právě ve středu, jak budou vyprávět ještě celé generace, Jablečno stalo se obcí, o&#160;které se počalo mluvit v&#160;kraji, a&#160;to všeobecně.</p>
			<p class="MLP_text ParaOverride-1">Toho dne přivedli si Jablenečtí obecního býka, krásné velké zvíře s&#160;černými nozdrami, s&#160;velkým lalokem a&#160;se žlutou kůží, která se leskla.</p>
			<p class="MLP_text ParaOverride-1">Vedli ho čtyři, na které se díval velkýma namodralýma očima velmi dobromyslně, neboť byl dobrák. Rád ještě dováděl a&#160;jeho vážné postavení nepřipravilo ho doposud o&#160;všechny iluze mládí.</p>
			<p class="MLP_text ParaOverride-1">Když šli kolem vysokého misionářského kříže, pomyslil si, co to bude asi dělat, když trochu k&#160;němu přitiskne muže, který ho táhl na pravé straně a&#160;stále bručel k&#160;němu: „Nó, nó.“</p>
			<p class="MLP_text ParaOverride-1">Způsobilo to značný poplach v&#160;celém průvodu, a&#160;když odtáhli veselého býka, žádal přimáčknutý o&#160;trochu rumu.</p>
			<p class="MLP_text ParaOverride-1">Jeho prosby nikdo nedbal, neboť obecní býk, první obecní býk, kterého kdy Jablečno mělo, zatím si umínil, že by neškodilo odhodit zbývající tři průvodce do příkopu. Počal se točit zadkem odfrkuje si, že to půjde, pak se otřásl, když ho chtěli pevněji vázat, a&#160;smýkl jimi tam, kde je chtěl mít, a&#160;dal se klusem po silnici, pak přeskočil pole a&#160;běžel se podívat, co mají lidé tak pilného na práci v&#160;ten slavný den, kdy on zahajuje svou působnost v&#160;Jablečnu.</p>
			<p class="MLP_text ParaOverride-1">Prozatím shledal, že utíkají a&#160;že zanechali u&#160;cesty nějaký předmět, ze kterého ozýval se kňouravý hlas, trošinku podobný hlasu těch, kteří ho vedli. Byl to dětský kočárek bez stříšky, jako všude venku, a&#160;v&#160;něm rozpínal své ručky malý hošík starosty, zatímco paní starostová utekla s&#160;ostatními a&#160;nyní křičela dole o&#160;pomoc.</p>
			<p class="MLP_text ParaOverride-1">Obecní býk zpozoroval ještě něco, že totiž přes to malé komické stvoření byl přehozen červený šátek v&#160;tom parném létě.</p>
			<p class="MLP_text ParaOverride-1">Udělal nyní něco, co by mu měli za zlé, kdyby to byli viděli. Sklonil hlavu a&#160;jedním rohem vyhodil červený šátek z&#160;kočárku a&#160;nyní pozoroval to malé lidské stvoření. Snad ani nepřemýšlel o&#160;tom, že až ten malý uplakaný tvor doroste, že bude snad také bít býky holemi přes zadek a&#160;vázat provazy.</p>
			<p class="MLP_text ParaOverride-1">Líbilo se mu, že jak nad ním funěl, přestalo to mrně plakat. Lízl ho přes tvář a&#160;zůstal nad ním stát, mrskaje ohonem, aby zahnal ovády. Stál a&#160;přátelsky se díval na toho malého tvora, který zíral na něho s&#160;obdivem a&#160;volal: „Táta, táta!“</p>
			<p class="MLP_text ParaOverride-1">Měl modré oči jako on. Lízl ho ještě jednou přes malou pěst a&#160;pak své velké tělo položil vedle kočárku na trávu a&#160;čekal, co se bude dále dít.</p>
			<p class="MLP_text ParaOverride-1">Za chvíli přiběhli lidé a&#160;starosta, vůdce celé výpravy, dodnes neví, jak to přišlo, proč u&#160;samého býka zvolal „Fricku“.</p>
			<p class="MLP_text ParaOverride-1">Jakmile však to zvolal, býk se zvedl, šel k&#160;němu a&#160;už mu hodili na krk provaz. Vrazili mu jich několik holí přes hřbet a&#160;říkali mu od té doby „Fricku“.</p>
			<p id="_idParaDest-148" class="MLP_uroven3_nadpis ParaOverride-1">II</p>
			<p class="MLP_text_bez1radku ParaOverride-1">I&#160;taková slavná věc, jako mít obecního býka, má své ponuré pozadí v&#160;Jablečnu. Mívali tu mnoho slibných slavných věcí, čistě místních, které však nepřešly u&#160;vědomost lidí za humny.</p>
			<p class="MLP_text ParaOverride-1">Byl to například Hospodářský čtenářský spolek, založený již před 25&#160;lety. Nedočkal se však jubilea čtvrtstoletého trvání, poněvadž zašel před 22&#160;lety na nedostatek čtenářů spisů, které nikdy neodbíral. Na obecní hospodě jest sice dodnes tabule Hospodářský čtenářský spolek, ale tu neodstraňují proto, poněvadž mají za ní vlaštovky své hnízdo. Jsou to jemní lidé.</p>
			<p class="MLP_text ParaOverride-1">K&#160;Jablečnu patří jedna samota. Před třiceti lety použil jeden její majitel rozmachu pojišťovací akce proti ohni, dal se pojistit, pak u&#160;něho hořelo, dal si vyplatit pojištěný obnos, a&#160;když pak četnictvo počalo pátrati po něčem, co prý souviselo s&#160;tím požárem, tu nechtěl být potahován k&#160;soudu (říkal, že za svědka) a&#160;odjel do Ameriky.</p>
			<p class="MLP_text ParaOverride-1">Když byl v&#160;Americe již deset let, poslal domů k&#160;rukám starosty z&#160;Jablečna přípis a&#160;spolu 1200&#160;korun. V&#160;přípise psal, že těch 1200&#160;korun věnuje tomu příslušníku obce, který by chtěl studovat, v&#160;případě, že by se nenašel nikdo, že celý obnos má připadnout k&#160;všeobecnému dobru jeho domovské staré obce Jablečna.</p>
			<p class="MLP_text ParaOverride-1">Za dvacet let nikdo se nenašel. Nynější vikář nad Přísednicí, tenkrát, kdy přišly peníze, byl ještě farářem, i&#160;napsal šlechetnému dárci do Ameriky, aby změnil své přesvědčení a&#160;odkaz. Aby pamatoval, že jest třeba opravit v&#160;Oujezdě chrámový obraz svaté Anežky a&#160;vyspravit zvonici. Upozornil ho andělskými slovy, že přece snad chodil do Oujezda do kostela.</p>
			<p class="MLP_text ParaOverride-1">Šlechetný dárce neodpověděl. Pak přešla léta. Jmenoval se Fran­tišek Tomek a&#160;říkali mu Fricek Tomků, zapomínajíce, že všude jinde znamená Fricek Bedřicha.</p>
			<p class="MLP_text ParaOverride-1">Víme též, že starosta v&#160;leknutí nazval obecního býka Frickem, což mu zůstalo, aniž šlechetný dárce o&#160;tom se dozvěděl. Psaní, které oznamovalo mu, že dle jeho přání byla zakoupena věc sloužící všeobecnému dobru obce, přišlo zpátky z&#160;Ameriky s&#160;poznámkou „Addressee unknown“.</p>
			<p class="MLP_text ParaOverride-1">Byla to škoda, že adresát byl již neznám a&#160;že mu psaní nedošlo. Byl by se jistě potěšil tím dopisem, který psal starosta, syn starého starosty, který tenkrát obdržel ony peníze do opatrování.</p>
			<p class="MLP_text ParaOverride-1">Byla to zvěst ze staré vlasti, opatřená úředním razítkem obce. Velmi výstižně psal starosta, že když se nenašel student, že koupili obecního býka, že jest to krásný exemplář. (Jistě by byl ani tak nechválil studenta.) Psal dále, že jest to velmi rozumný býk a&#160;„báječnej bejk“, že už k&#160;němu připustili kdejakou krávu ze vsi a&#160;že přidali na jeho zakoupení jednu stovku z&#160;obecního jmění a&#160;že budou mít asi kvůli tomu nedorozumění s&#160;okresním výborem. To byl jakýsi apel na šlechetné srdce Amerikána Tomka a&#160;nebylo na tom ani trochu pravdy. Starosta ujišťoval obecní výbor, že Tomek jistě tu stovku pošle a&#160;že se pak propije ve švábinském pivu, aby to hodně dlouho trvalo.</p>
			<p class="MLP_text ParaOverride-1">A&#160;ty všechny naděje zklamala poznámka amerického poštovního úřadu: „Addressee unknown.“</p>
			<p class="MLP_text ParaOverride-1">Kovář Kalista vyjádřil se, že Tomek je starý známý lotr a&#160;že to starosta při příštích obecních volbách sotva vyhraje.</p>
			<p class="MLP_text ParaOverride-1">A&#160;obecní býk za těch drobných starostí obce, které patřil, žral s&#160;velkou chutí, spokojeně funěl a&#160;myslil na své milenky, které mu přivedli a&#160;které ještě přivedou. Zejména vzpomínal na jednu jalovici s&#160;velkou lysinou, kterou viděl na nějaké své cestě a&#160;kterou slyšel, když ho ucítila zdálky, panensky bučet touhou.</p>
			<p class="MLP_text ParaOverride-1">V&#160;takovém okamžiku se velmi rozdováděl, zmítal sebou u&#160;jeslí a&#160;řval nad kruhem, ke kterému byl uvázán. Když ho pak vedli do ohrady, kde seznamoval se s&#160;krávami, které mu přiváděli, neodpustil si veselých kousků.</p>
			<p class="MLP_text ParaOverride-1">Jednou prohnal až k&#160;starostovům přespolního listonoše, takže starosta měl o&#160;několik minut dřív v&#160;ruce psaní, které mu listonoš nesl. Psaní bylo od starosty nad Přísednicí, který svěřil papíru, že vikář z&#160;Přísednice starostu z&#160;Jablečna pomlouvá kvůli tomu býkovi.</p>
			<p id="_idParaDest-149" class="MLP_uroven3_nadpis ParaOverride-1">III</p>
			<p class="MLP_text_bez1radku ParaOverride-1">Pan vikář často kázal o&#160;tom, že msta patří Bohu. Zároveň však kázával též, že člověk snadno podléhá vášni a&#160;že pak zapomene na všechny dobré zásady.</p>
			<p class="MLP_text ParaOverride-1">Toho posledního se držel houževnatě a&#160;podařilo se mu vždy bez velkých duševních zápasů zapomenout na všechny ty dobré zásady a&#160;citáty z&#160;bible.</p>
			<p class="MLP_text ParaOverride-1">Když se dozvěděl, že starosta v&#160;Jablečnu zakoupil obecního býka, zprvu nevěděl, zdali nemá to oznámit soudu, jak nakládají v&#160;Jablečnu s&#160;darem Františka Tomka, kterému nemohl dříve přijít na jméno. Potom si to rozmyslel a&#160;započal ve své farnosti drobnou práci mezi lidem.</p>
			<p class="MLP_text ParaOverride-1">Vymyslil si celou historii. „Vidíte,“ říkal jako mimochodem, „tak okradli sirotky a&#160;vdovy v&#160;Jablečnu. Vzali peníze ze sirotčí pokladny a&#160;koupili si za to obecního býka. Mlýny boží melou pomalu, ale jistě. Uvidíte, že jim Bůh toho býka nepožehná a&#160;že se jim nevyplatí.“</p>
			<p class="MLP_text ParaOverride-1">Jednou z&#160;Přísednice dal si jeden sedlák připustit krávu býkem z&#160;Jablečna a&#160;pak se jí narodilo dvouhlavé tele, které musili zabít.</p>
			<p class="MLP_text ParaOverride-1">„Vidíte,“ říkal pan vikář s&#160;velkou radostí, „už počínají mlýny boží mlít. To dvouhlavé tele je prst boží.“</p>
			<p class="MLP_text ParaOverride-1">Vše to bylo popsáno důkladně v&#160;onom psaní, zejména to, že pan vikář nijak jinak nenazývá starostu z&#160;Jablečna než zlodějem. Psaní učinilo velký dojem a&#160;pochopitelný rozruch a&#160;přišlo právě v&#160;době, kdy i&#160;kravám vikářovým bylo nutno poskytnout trochu lásky obecního býka z&#160;Jablečna.</p>
			<p class="MLP_text ParaOverride-1">Prohlížeje si je jednoho večera, řekl pan vikář: „Zítra je povedeme do Jablečna, snad mně to ten lump starosta udělá zadarmo, aby si mne ještě více nerozhněval.“</p>
			<p class="MLP_text ParaOverride-1">Druhého dne bučel obecní býk v&#160;Jablečnu, když cítil, jak vedou kolem krávy pana vikáře, touhou ve stáji, ale bučel ten dovádivý chlípník nadarmo. Pasák jen řekl starostovi, že vede krávy od pana vikáře, a&#160;starosta bral už na něho vidle.</p>
			<p class="MLP_text ParaOverride-1">„Vyřiď, holomku,“ zařval na uděšeného pasáka, „že náš obecní bejk není pro vikářovy krávy. Já mu dám sirotčí pokladnu.“</p>
			<p class="MLP_text ParaOverride-1">Krávy smutně bučely, býk bučel a&#160;pan vikář zuřil, až asi za rok najednou řekl ke kostelníkovi: „Zítra rozsvítíte tu velkou svíci u&#160;oltá­ře svatého patrona.“</p>
			<p class="MLP_text ParaOverride-1">To se právě dozvěděl, že obecní býk v&#160;Jablečnu se stal impotentním a&#160;že ho prodávají řezníkovi.</p>
		</div>
</body>
</html>