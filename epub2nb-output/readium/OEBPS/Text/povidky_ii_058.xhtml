<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-55" xml:lang="cs-CZ">
		<div class="Z-kladn--textový-r-meček">
			<p id="_idParaDest-115" class="MLP_uroven2_kapitola ParaOverride-1">Román z&#160;Malého oznamovatele v&#160;Národní politice za řadu dní</p>
			<p class="MLP_text_bez1radku ParaOverride-1">26. srpen. Parket Národního divadla. Vzpomínko, ty vonných květů ráji…</p>
			<p class="MLP_text ParaOverride-1">26. srpen. Parket Národního divadla. Patří parket mně? Dagmar.</p>
			<p class="MLP_text ParaOverride-1">26. srpen. Parket Národního divadla. Čestné sblížení nemožno bez osobního seznání. Žert vyloučen, nebo se mýlím a&#160;jiná bude požívat štěstí přátelských styků. Okáček Mařka.</p>
			<p class="MLP_text ParaOverride-1">26. srpen. Parket Národního divadla. Ona dáma, která v&#160;parketu omdlela, prosí se o&#160;laskavou odpověď pod značkou „A. B. O. 24.“ zde v&#160;dopisech. Ach, moje srdce, kde bloudíš?…</p>
			<p class="MLP_text ParaOverride-1">A. B. O&#160;24. Je-li dorozumění možné, prosím sem o&#160;dopis pod značkou „Černé oči 23“.</p>
			<p class="MLP_text ParaOverride-1">Černé oči 23. Pište, kde možno se sejít. Vzpomínám stále na Vaši nehodu. „Elektrika 3.“</p>
			<p class="MLP_text ParaOverride-1">Elektrika 3. Ve středu na Ferdinandově tř. od 5–1/2 7. Vzpomínám.</p>
			<p class="MLP_text ParaOverride-1">Elektrika 3. Jsem ve středu na Ferdinandově tř. od 6–8 večer.</p>
			<p class="MLP_text ParaOverride-1">Černé oči 23. Čekal jsem marně na Ferdinandově tř. Nedovedu si to vysvětlit. Nesp. zárm. Určete jiné místo, nejraději kdekoliv. „Neznámý Romeo 67.“</p>
			<p class="MLP_text ParaOverride-1">Neznámý Romeo 67. Mohla bych vás vidět v&#160;sobotu v&#160;Roztokách na nádraží o&#160;3 hod. odp. Předešle nepřišla kvůli dom. nesvár. „Julie 23.“</p>
			<p class="MLP_text ParaOverride-1">Neznámý Romeo 67. Nemohla přijít na Ferdinandku, poněvadž si sestra zlámala nohu. Jsem v&#160;Kralupech. Patří „Černé oči 23“ mně? „Aneta-Thetis.“</p>
			<p class="MLP_text ParaOverride-1">Neznámý Romeo 67. Značka „Černé oči 23“ zneužita neznámou osobou. V&#160;neděli ráno přijdu na Žofín. Mám v&#160;ruce Sven Hedina Cesty po Tibetu. „Vlasta divoch.“</p>
			<p class="MLP_text ParaOverride-1">26. srpen. Parket Národního divadla. Vzpomínko, ty vonných květů ráji. Hledám čestné sblížení s&#160;onou mladou slečnou, která v&#160;parketu omdlela. Prosím o&#160;odpověď pod značkou „Splynutí duší“.</p>
			<p class="MLP_text ParaOverride-1">Splynutí duší. Onen pán, který byl při tom, když mně byl v&#160;Nár. divadle při mé nehodě ukraden zlatý náramek, se žádá, aby týž neprodleně vrátil, neboť byl poznán. Jana Roubalová, choť velko­uzenáře, Praha III., 673.</p>
			<p class="MLP_text ParaOverride-1">Splynutí duší. Patří dopis „26.&#160;srpen. Parket Národního divadla“ mně, vy jeden čtveráku? Odpovězte přímo, či lépe přijďte zítra k&#160;Vinohradskému divadlu o&#160;7.&#160;hodině. „Olga.“</p>
			<p class="MLP_text ParaOverride-1">Splynutí duší. Ve snu představuji si Vaši mužnou tvář jako u&#160;toho obrazu, co je u&#160;Topiče. Přijďte zítra do Holešovic k&#160;lidovým lázním o&#160;1/2 8 večer. „Polibek milenky.“</p>
			<p class="MLP_text ParaOverride-1">Černé oči 23. Nemohu si nic vysvětlit, neudržitelný chaos žene mne vstříc do neznáma. Kolísám. „Neznámý Romeo 67.“</p>
			<p class="MLP_text ParaOverride-1">Neznámý Romeo 67. Proč jste nepřijel do Roztok předešlou sobotu? Čekala jsem marně. „Julie 23.“ </p>
			<p class="MLP_text ParaOverride-1">Neznámý Romeo 67. Vysvětlení, nač se tážete v&#160;předešlém čísle pod značkou „Černé oči 23“, jest velice lehké. Patrně jste mne v&#160;Kralupech nenašel, neboť jsem opět odjela do Prahy. Chcete-li mne vidět, čekejte na Václavském náměstí zítra v&#160;15.&#160;hod. u&#160;hotelu Štěpán. „Aneta-Thetis.“</p>
			<p class="MLP_text ParaOverride-1">Neznámý Romeo 67. Nemohla jsem přijít na Žofín kvůli rýmě, která mě upoutala na lože. Snad příští neděli určitě, vy jeden zlý, opět v&#160;těchže místech. V&#160;ruce opět Sven Hedin. „Vlasta-divoch.“</p>
			<p class="MLP_text ParaOverride-1">Splynutí duší. Byl jste poznán. Žádám o&#160;navrácení náramku mé choti. Jan Roubal, velkouzenářství, Praha III., 673.</p>
			<p class="MLP_text ParaOverride-1">Splynutí duší. Proč jste nepřišel na Vinohrady? Dopis zasílám pod šifrou „Olga“ hlavní pošta.</p>
			<p class="MLP_text ParaOverride-1">Splynutí duší. Drahý! Čekala jsem na Tebe a&#160;Tys nepřišel do Holešovic. Objev se mně, miláčku, v&#160;tu očekávanou, jak stálo posledně, hodinu u&#160;lázní, a&#160;to zítra. Tvá milující „Johana 1911“.</p>
			<p class="MLP_text ParaOverride-1">26.&#160;srpen. Parket Národního divadla. Prosím onu dámu, která měla na sobě kimono a&#160;které se udělalo při premiéře špatně a&#160;měla plavé vlasy, aby mně sdělila, kde bych s&#160;ní mohl mluvit, popřípadě kam jí psát. Vzpomínám stále dnem i&#160;nocí a&#160;tonu v&#160;nejistotě, zoufalství se mne zmocňuje. „Neznámý návštěvník.“</p>
			<p class="MLP_text ParaOverride-1">Neznámý návštěvník. Onen pán, který včera psal pod značkou „26. srpen. Parket Národního divadla“, se žádá ve vlastním zájmu, aby přestal si dopisovat s&#160;mou chotí. „Othello 25.“</p>
			<p class="MLP_text ParaOverride-1">„Othello 25.“ Prosím o&#160;prominutí. Dopis týká se mladé neznámé slečny. „Neznámý návštěvník.“</p>
			<p class="MLP_text ParaOverride-1">Neznámý návštěvník. Četla jsem kdysi, že právě náhoda svádí lidi dohromady. Ráda bych podala štěstí obě ruce, neboť jsem osamocena a&#160;mé srdce touží po upřímné lásce a&#160;čestné korespondenci. „Plavovláska z&#160;Karlína.“</p>
			<p class="MLP_text ParaOverride-1">Splynutí duší. Onen pán z&#160;parteru, který odnesl náramek mé ženy, žádá se, aby jej okamžitě navrátil, neboť byl poznán. Jinak zakročím soudně. Jan Roubal, velkouzenář, Praha III, 673.</p>
			<p class="MLP_text ParaOverride-1">Neznámý návštěvník. Lásko, ach lásko, ty mocná vládkyně… Uvidíte mne v&#160;soukenné čapce na Františkově nádraží každý den kvečeru. „Vaše blondýnka.“</p>
			<p class="MLP_text ParaOverride-1">26.&#160;srpen. Parket Národního divadla. Vzpomínko, ty vonných květů ráji… Můj bože, co se se mnou stane, kdy dosáhnu svého cíle?</p>
			<p class="MLP_text ParaOverride-1">26.&#160;srpen. Parket Národního divadla. Žád. Vás naposled, ab. nehl. se přibl. k&#160;mé manž. „Othello 25.“</p>
			<p class="MLP_text ParaOverride-1">26.&#160;srpen. Parket Národního divadla. Patří parket mně? Seděl jste včera s&#160;těmi pány na premiéře? Odpovězte pod zn.&#160;„Brunet“.</p>
			<p class="MLP_text ParaOverride-1">26.&#160;srpen. Parket Národního divadla. Žádám onoho pána, který byl při tom, když se mé manželce ztratil náramek, aby mně udal ve vlastním zájmu svou adresu za dobrou odměnu. Jan Roubal, velkouzenář, Praha III, 673.</p>
			<p class="MLP_text ParaOverride-1">26.&#160;srpen. Parket Národního divadla. Budu opět ve středu na Prodané a&#160;prosím o&#160;navrácení vypůjčeného prstenu z&#160;Dubrov. trilogie. „Vítězoslava.“</p>
			<p class="MLP_text ParaOverride-1">26.&#160;srpen. Parket Národního divadla. Jsem zničen. Tápu ve tmách. Mlhy, mlhy, ach ztracené štěstí.</p>
			<p class="MLP_text ParaOverride-1">26.&#160;srpen. Parket Národního divadla. Nač naříkat, vždyť tolik lásky ve světě. Ráda bych Vás poznala, ovšem pod tou podmínkou, hrajete-li na housle. „Černovláska.“</p>
			<p class="MLP_text ParaOverride-1">Hledají se všichni, kteří posledně mluvili s&#160;naším synem Oskarem Krátkým, abiturientem gymnázia, který odešel předevčírem z&#160;domova a&#160;více se nevrátil. Týž byl poslední dobou nápadně zamlklý a&#160;odešel s&#160;výstřižky dopisů z&#160;„Malého oznamovatele“ v&#160;Nár. politice, nalepenými do černých desek. Každý, kdo by o&#160;něm něco věděl, nechť to oznámí zarmouceným rodičům, Vinohrady, Perunova 16.</p>
			<p class="MLP_text ParaOverride-1">Oskare, vrať se domů. Otec říká, že mně nebude bránit dávat ti peníze na ty Tvé inzeráty. Tvá nešťastná matka.</p>
		</div>
</body>
</html>