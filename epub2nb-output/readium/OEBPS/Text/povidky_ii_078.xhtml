<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-75</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-75" xml:lang="cs-CZ">
		<div class="Z-kladn--textový-r-meček">
			<p id="_idParaDest-150" class="MLP_uroven2_kapitola ParaOverride-1">Ohař pana barona</p>
			<p class="MLP_text_bez1radku ParaOverride-1">Ve čtvrtém poschodí zastrčené ulice byla naproti dveřím u&#160;půdy přibita na jiné zažloutlé dvéře tato vizitka:</p>
			<p class="MLP_text ParaOverride-1">„Baron Dekker z&#160;Přehořova.“</p>
			<p class="MLP_text ParaOverride-1">Služky, které chodily na půdy věšet prádlo, často se zastavily u&#160;těch dveří a&#160;naslouchaly hovoru, který se rozléhal z&#160;toho slavného obydlí: „Jak se račte, pane hrabě?“ A&#160;týž hlas odpovídal: „Děkuji, pane barone,“ a&#160;pokračoval: „Jak vidím, Jeho Excelence jest dobře naložena, to jistě jste vyhrál, milý kníže, včera v&#160;makao, co vy o&#160;tom soudíte, hrabě?“</p>
			<p class="MLP_text ParaOverride-1">„Nebude-li v&#160;tom, milý barone, ta hezká komtesa,“ odpovídal týž hlas, „pak sázím krk. Nevyjdeme si dnes někam?“</p>
			<p class="MLP_text ParaOverride-1">„Koně jsou připraveni, pánové, nuže allons, kdepak mám tu smečku svých psů, Zebore, auf!“</p>
			<p class="MLP_text ParaOverride-1">Služky pak rychle otvíraly půdu, neboť klíč zarachotil a&#160;ze dveří vyšel pan baron Dekker a&#160;za ním jeho ohař Zebor s&#160;ustaranou hlavou. Měl-li pan baron na sobě ošumělý zánovní kabát, zdálo se, že ohař má na sobě kůži koupenou z&#160;druhé ruky.</p>
			<p class="MLP_text ParaOverride-1">Kdyby byl kobylou, byl by vypadal jako Rosinanta Dona Quijota.</p>
			<p class="MLP_text ParaOverride-1">Takhle mu však nic nezbývalo než vláčet se tímto slzavým údolím za panem baronem, ustaraně se tlemit na jedné straně, ale na druhé chovat se opět tak, jak se patří na psa vychovaného v&#160;kruzích aristokratických.</p>
			<p class="MLP_text ParaOverride-1">Odkoukal to od svého pána.</p>
			<p class="MLP_text ParaOverride-1">Pan baron venku byl zcela jiný člověk. Dal každému znáti, co to znamená baronství, ale když večer přišel domů, tu starý pán hrozně hekal ve svém bytě, sedl si ke stolu a&#160;psal prosebné dopisy na šlechtice všech možných erbů a&#160;titulů.</p>
			<p class="MLP_text ParaOverride-1">Ohař pana barona seděl přitom vedle něho, občas nadzvedl jedno ucho a&#160;pak s&#160;aristokratickým gestem jal se hledati blechy.</p>
			<p class="MLP_text ParaOverride-1">Tyhle blechy! V&#160;jedné důvěrné chvíli, kdy se zapomíná na stavovské rozdíly, řekl ohař Zebor k&#160;jezevčíkovi hokynářky dole: „Věřte, že blechy připravily mne o&#160;dobrých deset let života.“</p>
			<p class="MLP_text ParaOverride-1">Slyše skřípot péra, Zebor přestal zarývat svůj nos do kůže na stehně, nadzvedl jedno ucho a&#160;uslzeně jako člověk s&#160;rýmou podíval se na pana barona.</p>
			<p class="MLP_text ParaOverride-1">Starý pán vymýšlel si právě v&#160;prosebném dopisu na jednoho hraběte, rytmistra, velké lži. Vžil se do toho, že prohrál 80&#160;000&#160;K na čestné slovo, že to zaplatí do týdne, že odložil péro a&#160;chodil rychle po pokoji, hlasitě říkaje: „Ano, čestné slovo musím dodržeti, milý hrabě, o&#160;tom doufám se ani nemluví mezi džentlmeny.“</p>
			<p class="MLP_text ParaOverride-1">Jeho ohař odfukávaje chodil jako stín za ním, a&#160;když se pan baron opět posadil, aby pokračoval v&#160;prosebném dopise, sedl si opět k&#160;němu a&#160;vyhledával skromnou a&#160;chudou lahůdku v&#160;srsti.</p>
			<p class="MLP_text ParaOverride-1">Když ještě dopis odeslali, šli oba ležet. Zebor vlezl si k&#160;panu baronovi do nohou a&#160;v&#160;jizbě, chladné, se skromným nábytkem, ozýval se třaslavý hlas pana barona: „Zebore, Zebore, kam jsme to dopracovali?“</p>
			<p class="MLP_text ParaOverride-1">Zebor se vztyčil vždy u&#160;nohou postele a&#160;kýchl.</p>
			<p class="MLP_text ParaOverride-1">A&#160;to byla taková veliká chvíle intimity, kdy si zas řekli všechno. Ohař mu také povídal, nemyslete si, že mlčel. Pobručoval pěkně a&#160;všechno mu vysvětlil: „Inu, neměli jsme, milostpane, přece jen všechno tak rozhazovati.“</p>
			<p class="MLP_text ParaOverride-1">„Vidíš, Zebore, mezi námi řečeno, byli jsme osly. Co nás to prokristapána napadlo, vydržovati si tolik baletek najednou.“</p>
			<p class="MLP_text ParaOverride-1">Ohař na to pobručel: „Já jsem si, dovolte, milostpane, nevy­držoval ani jednu. A&#160;vy jste, milostpane, hrál ještě karty ke všemu. Hrál jsem já, milostpane, trente quarente? Já jsem chytal jen zajíce. Pamatujete se, milostpane, jak jsem pokousal hajného?“</p>
			<p class="MLP_text ParaOverride-1">„Zebore, Zebore,“ vzdychal pan baron pod chatrnou peřinou, „jestlipak víš ještě, jak jsem polykal ústřice. Pokapat je hezky citrónem… mně je do pláče. A&#160;p-pak, p-p-pak, hezky víno na ně&#160;– parblé, že budu brečet.“</p>
			<p class="MLP_text ParaOverride-1">„Brečme, milostpane,“ zabručel Zebor a&#160;oba kňučeli v&#160;peřině.</p>
			<p class="MLP_text ParaOverride-1">Než usnul starý pan baron, ještě řekl: „Aspoň kdybychom v&#160;loterii vyhráli, Zebore.“</p>
			<p class="MLP_text ParaOverride-1">Zebor, klímající již, se vztyčil, pomyslil si: „K&#160;službám, milostpane!“ Zas si lehl a&#160;spal dál.</p>
			<p class="MLP_text ParaOverride-1">Tak leželi dva dny bez jídla, až přišel listonoš s&#160;dvaceti korunami od pana rytmistra.</p>
			<p class="MLP_text ParaOverride-1">Pak se oba oblékli, Zebor totiž se ulízal, pokud se to dalo, a&#160;pan baron vklouzl do těch svých vybledlých šatů a&#160;vážně vyšli na ulici.</p>
			<p class="MLP_text ParaOverride-1">Dvacet korun hřálo oba. Zebor věděl, že jak jdou tady za roh a&#160;pak tím průchodem, že jdou až na druhý konec města do jednoho krámu, nad kterým je tabule s&#160;koňskou hlavou a&#160;nápis: Výsek koňského masa.</p>
			<p class="MLP_text ParaOverride-1">Šli vážně. Oba před sebou viděli uzené koňské maso, a&#160;to hodně masa.</p>
			<p class="MLP_text ParaOverride-1">Zebor se vůbec dnes se žádným psem nezastavil. Co také mluvit s&#160;chudou holotou. Oni jsou dnes páni, oni jdou k&#160;tomu krámu s&#160;namalovanou koňskou hlavou.</p>
			<p class="MLP_text ParaOverride-1">V&#160;krámu jevil vždy pan baron jisté rozpaky a&#160;vykládal, že by potřeboval tři kilogramy pro jednu chudou vdovu, která má mnoho dětí. Koupil by jim hovězí, ale radši za to, co zbude teď z&#160;tohoto masa, koupí punčochy pro tu vdovu a&#160;její děti.</p>
			<p class="MLP_text ParaOverride-1">A&#160;zatímco se zaplítal pan baron do nových a&#160;nových lží, vykládal jeho ohař psovi koňského řezníka: „Víte, vy chlapče, včera jsme měli mladé sele, já jsem sám snědl půl husy.“</p>
			<p class="MLP_text ParaOverride-1">A&#160;odcházel pyšně se svým pánem, který nesl tři kila koňského masa.</p>
			<p class="MLP_text ParaOverride-1">Toho dne po sytém obědě zdálo se oběma o&#160;koňských dostihách.</p>
		</div>
</body>
</html>