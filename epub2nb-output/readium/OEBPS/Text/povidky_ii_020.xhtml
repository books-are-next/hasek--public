<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="MLP_uroven2_kapitola ParaOverride-1">Dobrodružství pana Karafiáta</p>
			<p class="MLP_text_bez1radku ParaOverride-1">Úředník pojišťovny pan Karafiát dostal k&#160;desáté hodině večerní chuť na pivo. V&#160;tom by nebylo nic závadného ani překážky by v&#160;tom nebylo. V&#160;takovém případě stačí, když jde člověk do hospody a&#160;tam se napije nebo opije, stačí také, máme-li málo peněz a&#160;mnoho práce doma, když si pro pivo pošleme. Je to jednoduchý prostředek. Také si pro pivo můžeme dojít, nebo dokonce musíme, jsme-li svobodni jako pan Karafiát, který při svých dvaačtyřiceti letech dosud vůbec se nezamiloval čili mluveno řečí všech nevěst, o&#160;které se kdysi ucházel, „potily se mu neslušně nohy“.</p>
			<p class="MLP_text ParaOverride-1">Pan Karafiát nachází se tudíž krátce před desátou hodinou v&#160;této situaci: Má důležitou úřední práci doma, píše totiž pojistky na život a&#160;na smrt, má v&#160;jedné ruce džbánek na pivo a&#160;v&#160;duši čili v&#160;určitých závinech mozku pojem přesného plnění povinností a&#160;za třetí hledal klobouk, ale ten klobouk nemůže najít, nachází se tudíž před možností: Buď bude klobouk hledat, a&#160;než ho najde, domovnice dům zavře… Poněvadž dělá kavalíra a&#160;nemá klíč od domu, bude ho to stát deset krejcarů, nebo vezme si na hlavu cylindr a&#160;s&#160;tím cylindrem na hlavě půjde si pro pivo, čímž ušetří deset krejcarů, které raději věnuje na zakoupení piva. Tak to bylo logicky jasné, že pan Karafiát nemeškal, popadl cylindr a&#160;šel si naproti pro pivo.</p>
			<p class="MLP_text ParaOverride-1">Venku byl strašný vítr. Zuřila bóra ve vinohradských ulicích ve zmenšeném vydání, ale na Vinohrady toho bylo dost, když povážíme, že od dalmatského pobřeží jsou Vinohrady tolik a&#160;tolik set kilometrů vzdáleny.</p>
			<p class="MLP_text ParaOverride-1">Pan Karafiát dal si džbánek pod paži a&#160;mistrně držel si oběma rukama svůj pěkný cylindr. S&#160;tváří plnou hrdinství přešel Milešovskou ulici a&#160;vstoupil naproti svému bydlišti do výčepu.</p>
			<p class="MLP_text ParaOverride-1">„Pěknej cylindr, pěknej,“ povídal hostinský, „za kolik, vašnosti?“</p>
			<p class="MLP_text ParaOverride-1">„Kápnou tam litr, ale honem, je tam vítr a&#160;domovnice už bude zavírat!“</p>
			<p class="MLP_text ParaOverride-1">„Pěknej větříček, pěknej,“ povídal hostinský, toče pivo, „a vašnosta má zrovna do takovýho neřádu cylindříček, chacha.“</p>
			<p class="MLP_text ParaOverride-1">„Vono už to vodneslo šest krejčů,“ ozval se nějaký člověk vzadu.</p>
			<p class="MLP_text ParaOverride-1">Venku zaburácela vichřice.</p>
			<p class="MLP_text ParaOverride-1">„Když vono je tam taky bláto,“ poznamenal hostinský, sfukuje pěnu ze džbánku, „vašnosta by se měl chvilku zdržet. Je jen v&#160;kabátku a&#160;vono to snad přejde.“</p>
			<p class="MLP_text ParaOverride-1">„Bodejť že to přejde,“ povídal člověk vzadu, „takhle to s&#160;člověkem votočí a&#160;šup, už je v&#160;marastu!“</p>
			<p class="MLP_text ParaOverride-1">Pan Karafiát nedbal těchto svůdných řečí a&#160;vyšel se džbánkem na ulici…</p>
			<p class="MLP_text ParaOverride-1">Jednou rukou třímal pivo a&#160;druhou držel si cylindr. Vichr se právě hnal ulicí a&#160;vzepřel se do cylindru. Nový záchvěv větru a&#160;nový a&#160;nový…</p>
			<p class="MLP_text ParaOverride-1">Pan Karafiát cítil, jak vítr rve mu cylindr z&#160;prstů. Byla to ošemetná situace. Zas nový příval větru.</p>
			<p class="MLP_text ParaOverride-1">A&#160;cylindr páně Karafiátův vznesl se sražen vichrem na dlažbu. Na dlažbě nezůstal. Kutálel se blátem, poskakoval, pan Karafiát za ním, cylindr zabočil za roh, pan Karafiát také. Cylindr dostal se na náměstí Krále Jiřího z&#160;Poděbrad a&#160;vichr ho hnal do tmy sadů přes náměstí.</p>
			<p class="MLP_text ParaOverride-1">Pan Karafiát se džbánkem a&#160;cylindr bez pána zmizeli v&#160;příšerném temnu křovin, hlíny a&#160;blátivých stezek… Cylindr proběhl sady. Na rohu ulice U&#160;Vodárny natáhl se pan Karafiát o&#160;hůl nějakého pána, kterou zlomil.</p>
			<p class="MLP_text ParaOverride-1">Při pádu rozbil džbánek, ve kterém po tak trudné cestě bylo již piva jen asi za krejcar.</p>
			<p class="MLP_text ParaOverride-1">Rychle se zvedl a&#160;za proklínání pána s&#160;přeraženou holí běžel dál. Instinktem hnán pochopil, že cylindr běží k&#160;vodárně. Ulice byly liduprázdny.</p>
			<p class="MLP_text ParaOverride-1">Ano! Tam k&#160;vodárně běží jeho cylindr. Vidí kutálející se černý předmět. Hurá! Jen přidat do běhu.</p>
			<p class="MLP_text ParaOverride-1">Pan Karafiát běží, cylindr uhání, pan Karafiát uhání a&#160;cylindr letí.</p>
			<p class="MLP_text ParaOverride-1">Vtom jede elektrická tramvaj, cylindr vběhne pod rám, pan Karafiát skočí do elektriky, a&#160;nevěda, co činí, zatáhne za řemen k&#160;řidiči a&#160;křičí: „Je pod vozem, pomozte!“ a&#160;již je opět z&#160;elektrické tramvaje dole.</p>
			<p class="MLP_text ParaOverride-1">Tramvaj stojí. Obecenstvo ve voze vstává a&#160;několik lidí se křižuje: „Ježíš, Maria, Josefe, zas neštěstí.“</p>
			<p class="MLP_text ParaOverride-1">Konduktér je nervózní a&#160;vypouští zvědavé pasažéry. Řidič neví si rady a&#160;rychle jede dozadu, když vtom slyší křik páně Karafiátův: „Proboha, vždyť ho úplně rozmačkáte.“</p>
			<p class="MLP_text ParaOverride-1">„Ho! Je to mužskej, možná chlapec,“ soudí někdo ve voze, „ho rozmačkáte, kdyby to bylo něco ženského, křičel by ten člověk: vždyť ji rozmačkáte.“ Po této úvaze jde se zúčastnit záchranných prací.</p>
			<p class="MLP_text ParaOverride-1">Pan Karafiát stojí před vozem obklopen lidmi, kteří dotírají na něho otázkami. Je spleten a&#160;odpovídá stále jedno a&#160;totéž: „Než jsem se nadál, už byl pod elektrikou. Já ho neměl brát s&#160;sebou, to byl ode mne nerozum. Jdu si pro pivo a&#160;vezmu ho s&#160;sebou.“</p>
			<p class="MLP_text ParaOverride-1">„Křik není žádnej slyšet,“ praví rozvážně jeden z&#160;lidí kolem.</p>
			<p class="MLP_text ParaOverride-1">„Nadzvedněte elektriku,“ vybízí jiný, zsinalý tím neštěstím.</p>
			<p class="MLP_text ParaOverride-1">„Já mám slabej žaloudek,“ zmiňuje se zcela vážně slušně oděný člověk, „já to viděl jen jednou a&#160;už to nechci vidět.“</p>
			<p class="MLP_text ParaOverride-1">„Pro mne je to nepříjemnost,“ poznamenává spletený pan Kara­fiát, bledý, přestože tolik běžel.</p>
			<p class="MLP_text ParaOverride-1">„To je neštěstí, a&#160;ne nepříjemnost,“ vpadá do toho jeden z&#160;pánů, „vy jste, člověče, necita.“</p>
			<p class="MLP_text ParaOverride-1">Konduktér dívá se pod elektriku, kde je tma, a&#160;bojí se rozškrtnouti sirku, aby neviděl krev. „Neozývá se,“ konstatuje za všeobecného ticha, zatímco řidič bere si svědky, že zvonil na toho nešťastníka a&#160;že tou nehodou je ten, co je pod vozem, sám vinen.</p>
			<p class="MLP_text ParaOverride-1">Přihlašuje se rychle několik pánů, zatímco jiní nadávají na vozy bez ochranných rámů. Jeden z&#160;obecenstva mluví o&#160;záchranné stanici.</p>
			<p class="MLP_text ParaOverride-1">„Byl jsem tím vinen, řekněte?“ obrací se řidič ke Karafiátovi. „Záleží na tom osud mé rodiny. Mám jedenáct dětí,“ dodává a&#160;slzy se mu derou do očí, podává přitom Karafiátovi ruku.</p>
			<p class="MLP_text ParaOverride-1">Pan Karafiát vezme podanou mu ruku, stiskne ji a&#160;praví: „Nebyl jste vinen, to vím, můžete jeti dál, mně už je to jedno.“</p>
			<p class="MLP_text ParaOverride-1">Všeobecné vzrušení. Několik pánů pozvedá hrozivě hole. Kdosi křičí: „To je zvíře, to není člověk.“</p>
			<p class="MLP_text ParaOverride-1">Pan Karafiát krčí rameny.</p>
			<p class="MLP_text ParaOverride-1">Blíží se strážník. Jeden si přeje, aby byl zatčen, kdežto několik jiných drží pana Karafiáta za ruce a&#160;volají: „Patról!“</p>
			<p class="MLP_text ParaOverride-1">Žádný neví, co se děje. Někdo vletěl pod vůz, řidič ho varoval zvoněním, ten někdo je přejet a&#160;tenhle barbar, pan Karafiát, chce, aby se jelo dál přes těžce raněného, nebo dokonce mrtvého.</p>
			<p class="MLP_text ParaOverride-1">Strážník škrtá sirku odvážně, dělá, že to všechno neslyší, podívá se pod elektriku a&#160;pak jde k&#160;panu Karafiátovi. „Vám ulít cylindr, není-liž pravda,“ táže se přísně.</p>
			<p class="MLP_text ParaOverride-1">„Ovšem, vítr mně ho vzal,“ odpovídá pan Karafiát.</p>
			<p class="MLP_text ParaOverride-1">„Ve jménu zákona půjdete se mnou. Proč? Vy se ještě ptáte? Vždyť si děláte legraci z&#160;lidí. Alou!“</p>
			<p class="MLP_text_-0-12-">Obecenstvo nespokojeně leze do vagónu, tramvaj odjíždí a&#160;pan Karafiát bez klobouku s&#160;vytřeštěným zrakem jde před strážníkem…</p>
			<p class="MLP_dopis_podpis_-I- ParaOverride-1">Veselá Praha – červenec 1907</p>
		</div>
</body>
</html>