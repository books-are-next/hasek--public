<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-57" class="MLP_uroven2_kapitola ParaOverride-1">Časopisy pro mládež</p>
			<p class="MLP_text_bez1radku ParaOverride-1">Mládí mé bylo neveselé, poněvadž mně mí pěstouni, jinak řádní lidé, předplatili Rajskou zahrádku a&#160;Českého jinocha.</p>
			<p class="MLP_text ParaOverride-1">Rajskou zahrádku redigoval páter Pohunek. Jest význačné, že mnozí vynikající katoličtí pracovníci mají jména tak podivná. Vezměme si za příklad klerikála Kaňourka, Kopala a&#160;Škrdle.</p>
			<p class="MLP_text ParaOverride-1">Páter Pohunek redigoval tedy Rajskou zahrádku, časopis, jehož jméno samo již ukazovalo, kam člověk může to až dopracovat, vzdělává-li se již od útlého mládí ušlechtilou četbou.</p>
			<p class="MLP_text ParaOverride-1">Když byl jednou svátek pátera Pohunka, který mne vyučoval náboženství v&#160;páté třídě obecné školy, byl jsem pověřen ještě s&#160;několika jinochy, kteří stejně jako já vynikali naoko přísnou zbožností, abychom odnesli dary, které naši rodičové poslali k&#160;svátku páterovi Pohunkovi. Já jsem nesl velkou láhev obilní kmínky, kterou dostal od otce spolužáka Pavla. Měl výčep kořalky, a&#160;považoval tedy svůj dar za úplně přiměřený poměrům.</p>
			<p class="MLP_text ParaOverride-1">Odnesl jsem tedy láhev, a&#160;tak vnikl jsem ponejprv do redakce takového dobrého časopisu.</p>
			<p class="MLP_text ParaOverride-1">Na stole, kam jsem obilní kmínku postavil, bylo již několik čtvrtek papíru rozepsáno. Byly to slibné začátky básničky. Rýmy byly již uchystány, stačilo jen vyplnit mezery. Četl jsem:</p>
			<p class="MLP_text ParaOverride-1"><span class="MLP_znak_kurziva_11b">Bože… cože… modlitbu… úlitbu… anděly… v&#160;neděli… klekání… pokání… smiluj se… slituj se.</span></p>
			<p class="MLP_text ParaOverride-1">Spolužák Hornof položil na to všechno dort a&#160;za chvíli přišel dobrý páter Pohunek.</p>
			<p class="MLP_text ParaOverride-1">První jeho bylo, že otevřel láhev kmínky a&#160;dal každému z&#160;nás po malé skleničce a&#160;odešel s&#160;lahví vedle, odkud bylo slyšet hlasité lokání, a&#160;vrátil se opět k&#160;nám s&#160;tou září nepochopeného světce v&#160;tváři a&#160;promluvil svým jemným hlasem: „Ano, milé dítky, zde v&#160;tomto pokoji tvoří se Rajská zahrádka. Zde andělé sletují se kol mé hlavy a&#160;tu, milé dítky, myšlenka za myšlenkou přichází a&#160;slyším nebeskou hudbu a&#160;již chystám pro vás ony pěkné básničky ve svatém vznícení. Tu verše plynou jako z&#160;tajemné hudby posvátné, jako když varhany zazní do ticha stánku božího. Tak je to.“</p>
			<p class="MLP_text ParaOverride-1">Odešel vedle a&#160;opět lokání neslo se sem k&#160;nám, bylo hlubší a&#160;sytější, známka to, že láhev se prázdní. Pak se vrátil s&#160;nožem, rozřízl dort, dal nám každému kousek, a&#160;tak opět byla odkryta na bílých čtvrtkách papíru jeho velká tvorba v&#160;posvátném nadšení:</p>
			<p class="MLP_text ParaOverride-1"><span class="MLP_znak_kurziva_11b">Bože… cože… modlitbu… úlitbu… anděly… v&#160;neděli… klekání… pokání… smiluj se… slituj se.</span></p>
			<p class="MLP_text ParaOverride-1">A&#160;rozloučil se s&#160;námi, odporučuje nám hojné odebírání Rajské zahrádky, za tři zlatky měli jsme přijít i&#160;s&#160;rodiči do ráje.</p>
			<p class="MLP_text ParaOverride-1">Jak jsem se tedy tam snažil dostat?</p>
			<p class="MLP_text ParaOverride-1">Pilnou četbou toho krásného časopisu, takže dodnes ještě pamatuji se na obsah. Nejvíce mne zajímalo, že jeden chlapec v&#160;jednom čísle ztratil, poněvadž se nemodlil, nohu, otce, ještě jednu nohu, pak matku, nato sestru a&#160;ještě jednu nohu a&#160;nakonec bratra. Teprve to ho napravilo a&#160;žebral pak bez svých tří noh u&#160;hřbitova. A&#160;tento hoch, malý Jeník, vzdychal pak u&#160;hřbitova: „Co jsem to vyvedl, můj bože, co jsem to vyvedl.“</p>
			<p class="MLP_text ParaOverride-1">Povídka jiná měla název Zlý Józa. Na většího padoucha se nepamatuji. Chlapci v&#160;jeho věku vybírají ojediněle ptáčata z&#160;hnízd, ale zlý Józa vybíral celé kurníky a&#160;na katechetu vyplazoval jazyk a&#160;stal se z&#160;holomka drvoštěp. Pak se spustil úplně, měl malou chalupu v&#160;lese, nechal si růst vousy až po kolena, nemyl se, nehty si nestříhal a&#160;jednou se stalo, že zaklepal v&#160;bouřlivé noci mnich na dvéře jeho zpustlé chalupy, prose o&#160;přístřeší, a&#160;zlý Józa ho hnal do bouřlivé, strašné noci. A&#160;tu noc boží posel uhodil do chalupy a&#160;zlého Józu zastihl právě při nejlepším klení a&#160;sakrování. Povídka končila tím, že ho, Józu, našli ráno uškvařeného. Uškvařeného, jaké to krásné slovo. To je přece pořádná pomsta.</p>
			<p class="MLP_text ParaOverride-1">Vzpomínám při té příležitosti na jeden verš z&#160;básničky v&#160;klerikálním časopise Selský jinoch, kde napomíná rozšafný člověk nějakého lumpa:</p>
			<p class="MLP_verse_-I-_-12-12- ParaOverride-1">Jen sakruj dál,<br/>jsi nekřesťanský osel,<br/>a&#160;věř mně, to že bych se smál,<br/>kdyby jen do tě uhodil<br/>ohnivý boží posel.</p>
			<p class="MLP_text ParaOverride-1">Jinak měly povídky v&#160;Rajské zahrádce také tendenci, že s&#160;poctivostí člověk nejdál dojde. Proti tomu se nedá ničeho namítat a&#160;rád si vzpomínám na případ chudé Růženky, jejíž poctivost se táhla přes tři pokračování.</p>
			<p class="MLP_text ParaOverride-1">Byl Štědrý den. Rodiče Růženky měli kromě své dcerušky doma jen jedno poleno. I&#160;šla Růženka sbírat uhlí vypadlé z&#160;vozů s&#160;tímto nákladem. Šla s&#160;košíkem a&#160;plakala, neboť věděla, že jest to hřích. Uhlí bylo cizí, a&#160;kdyby ty kousky sbírala, byla by to krádež. (Z&#160;právnického stanoviska ovšem jen zatajení nálezu.) Růženka dosud nekradla. Tedy řvala na ulici, až se lidi stavěli a&#160;mezi nimi jeden krásně ošacený pán. Doslovně stálo, že měl kožich stojící bratru za rohový dům. A&#160;ten pán v&#160;kožichu byl majitelem velkoobchodu s&#160;uhlím. Zeptal se jí tedy, proč tak řve, a&#160;když mu řekla, že jde krást a&#160;sbírat uhlí a&#160;že to je hřích a&#160;že radši zmrzne, řekl: „S&#160;poctivostí nejdál dojdeš!“ a&#160;šel s&#160;ní do bytu jejích rodičů, dal jim sto zlatých, poslal jim vagón uhlí a&#160;otce Růženčina udělal vrátným svého paláce. Nemusím připomínat, že byl bezdětný a&#160;že Růženku přijal za vlastní. To se rozumí samo sebou.</p>
			<p class="MLP_text ParaOverride-1">V&#160;Českém jinochu četl jsem později podobnou obměnu. Tam se jmenovalo to děvče Helenka a&#160;rodiče ji poslali na dříví do lesa. Řvala tedy v&#160;lese. Potkal ji pan hrabě, udělal z&#160;jejího otce hajného a&#160;Helenku poslal do školy. Dnes jest Helenka komornou paní hraběnky. Zdali jest stále poctivá, to se neví.</p>
			<p class="MLP_text ParaOverride-1">Ještě se pamatuji na jeden časopis pro mládež, a&#160;to Věstník misio­nářský pro Afriku a&#160;okolí. Tedy i&#160;pro Čechy. V&#160;tomto časopise byla řeč o&#160;samých pohanských nemluvňatech. Číňani, černoši a&#160;indiáni.</p>
			<p class="MLP_text ParaOverride-1">Poutavý byl článek, jak čínská matka chce dát pokřtít své novorozeně a&#160;s&#160;jakými obtížemi to bylo spojeno. Pravé vzbouření nastalo. Vytáhlo vojsko. Na obou stranách bylo plno mrtvých a&#160;raněných a&#160;v&#160;tom chumlu podařilo se misionáři pokřtít to děťátko, a&#160;když to provedl, usekli jim teprve hlavu; matku narazili na kůl a&#160;pak stálo: „Pokračování v&#160;příštím čísle.“</p>
			<p class="MLP_text ParaOverride-1">Pokračování však jsme se nedočkali, neboť ten misionář, který vydával ten Věstník misionářský pro Afriku a&#160;okolí, vybral na všech školách předplatné a&#160;práskl do bot.</p>
			<p class="MLP_text ParaOverride-1">Pak nám doporučovali Echo z&#160;Afriky a&#160;nebožtík otec, když jsem chtěl na něm peníze na tento časopis, zavrtěl hlavou a&#160;řekl: „Milý hochu, to bude také zlodějna!“</p>
			<p class="MLP_text ParaOverride-1">A&#160;byl to přece nábožný křesťan.</p>
		</div>
</body>
</html>