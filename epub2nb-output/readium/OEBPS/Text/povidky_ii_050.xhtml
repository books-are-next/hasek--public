<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-47" xml:lang="cs-CZ">
		<div class="Z-kladn--textový-r-meček">
			<p id="_idParaDest-86" class="MLP_uroven2_kapitola ParaOverride-1">Malý oznamovatel Národní politiky</p>
			<p id="_idParaDest-87" class="MLP_uroven3_nadpis ParaOverride-4">Dopisy</p>
			<p class="MLP_text_bez1radku ParaOverride-1">Velice se mně zalíbila rubrika Dopisy v&#160;Národní politice a&#160;v&#160;druhých denních listech. Mám dokonce sbírku vystřižených takových dopisů.</p>
			<p class="MLP_text ParaOverride-1">Znám dcerušku svého přítele, která studuje vyšší obchodní školu a&#160;postupně prodala všechny své knihy i&#160;zastavila náramek po nebožce babičce, aby mohla zaplatit administraci za uveřejnění dopisů.</p>
			<p class="MLP_text_-0-12- ParaOverride-1">Znám jednu gymnazistku, která zastavila peřiny své bytné za její nepřítomnosti, aby mohla dát inzerát do Národní politiky:</p>
			<p class="MLP_dopis_bez1radku_-I- ParaOverride-1">Mladá inteligentní dáma přeje si touto cestou navázati kores­pondenci s&#160;veselým mladým inteligentem. Čt. nabídky do adm. t.&#160;l. pod značkou „Modré oči 57672“.</p>
			<p class="MLP_text_-12-0- ParaOverride-1">Znám jednoho kvartána, který si takovým způsobem dopisuje už přes tři neděle s&#160;45letou vdovou, vydávající se za 23letou učitelku, přičemž se kvartán vydává za mladého 30letého statkáře, který dělá právnické zkoušky.</p>
			<p class="MLP_text_-0-12- ParaOverride-1">Mladý 14letý kvartán krade doma peníze tatínkovi z&#160;vesty, mamince ze šatníku, a&#160;dokonce rozbil už svým mladším sourozencům prasátko s&#160;jich posledními úsporami. Své štěstí začal inzerátem:</p>
			<p class="MLP_dopis_bez1radku_-I- ParaOverride-1">Černé oči hledá mladý zámožný muž lehce zanedbaného zjevu. Zn.&#160;„Osamělé cesty 5376“.</p>
			<p class="MLP_text_-12-12- ParaOverride-1">Jestli sledujete rubriku Dopisy v&#160;Malém oznamovateli Národní politiky, můžete číst dojemné románky, plné hluboké tragiky, jako:</p>
			<p class="MLP_dopis_bez1radku_-I- ParaOverride-1">Pán, jenž 23.&#160;ledna mě v&#160;Nár. divadle odpoledne o&#160;půl 3&#160;hod. pozdravil a&#160;o&#160;schůzku na pondělí večer o&#160;7.&#160;hod. u&#160;Muzea žádal, se prosí o&#160;vysvětlení, proč nepřišel. Značka: „Žižkov 5076“ do adm. t.&#160;l.</p>
			<p class="MLP_text_-12-12- ParaOverride-1">Jaká úžasná katastrofa! Pozdravíte někoho o&#160;půl 3 hod. v&#160;Nár. divadle a&#160;řeknete, že přijdete večer k&#160;Muzeu v&#160;7 hod. Dáma tam chodí pravidelně od 23.&#160;ledna do 3.&#160;února, kdy dá inzerát výše zmíněného obsahu, rozhodně beznadějného výsledku, poněvadž 6. února se objevuje nový inzerát:</p>
			<p class="MLP_dopis_bez1radku_-I- ParaOverride-1">Čekám do 12.&#160;února, jinak přetrhuji s&#160;Vámi všechny styky. To platí pro toho pána, který 23.&#160;ledna nepřišel v&#160;pondělí v&#160;7&#160;hod. k&#160;Muzeu. Značku „Žižkov 5076“ do adm. t.&#160;l.</p>
			<p class="MLP_text_-12-0- ParaOverride-1">Byl by z&#160;toho román Lodi, které se nepotkaly.</p>
			<p class="MLP_text_-0-12- ParaOverride-1">Jsou však dopisy i&#160;jiného, neméně vážného obsahu, kdy prostosrdečně se lidé v&#160;nich přiznávají ke krádeži a&#160;dělají ještě přitom ostudu určité politické straně. Nedávno byl v&#160;Národní politice tento „Dopis“:</p>
			<p class="MLP_dopis_bez1radku_-I- ParaOverride-1">Plesový vějíř na plesu českého bankovního úřednictva byl mnou vzat v&#160;uschování a&#160;nedopatřením podržen. Vrátím s&#160;ochotou a&#160;vzpomínám. Lask. udání adresy pod zn. „Agrárník“.</p>
			<p class="MLP_text_-12-0- ParaOverride-1">Dát takovým způsobem zbraň politickým odpůrcům jest více než lehkomyslné. Agrárníci kradou vějíře! Kam až ta strana klesla!</p>
			<p class="MLP_text ParaOverride-1">Bavím se teď tím způsobem, že vybírám dopisy v&#160;administracích na určité značky, které se mně líbí, abych měl látku pro humoresky. Vím, že jest toto mé sdělení hroznou ranou pro mnohé mladé lidi. Tak např. značka: „Dobrá duše 7877“ v&#160;Nár. listech dává tento materiál: Nějaký pan František Richter hrozí sl. Máně Rozhonové, že všechny její dopisy pošle rodičům, jestli mu nepůjčí do úterka 500&#160;K.</p>
			<p class="MLP_text ParaOverride-1">Podařilo se mi dostat z&#160;administrace Národní politiky dopis pod značkou „Dorozumění“ jako odpověď na značku „Slávek“. „Slávek“ vylákal „Dorozumění“ na rozhlednu a&#160;stáhl z&#160;prstu své oběti před zraky celých středních Čech briliantový prsten, a&#160;nyní „Dorozumění“ mu píše v&#160;dopise, že se přesvědčila, že se nejmenuje Josef Eckert a&#160;že nebydlí v&#160;Táborské ulici čís. 68, že jí to bylo ihned podezřelé, když říkal, že se jmenuje Josef a&#160;na dopis dal značku „Slávek“. Prosí ho, aby v&#160;sobotu přišel na rozhlednu a&#160;prsten určitě přinesl s&#160;sebou.</p>
			<p class="MLP_text ParaOverride-1">Mám doma dopisy, které jsem si přinesl z&#160;různých administrací jako odpovědi na tyto značky: „Láďa-Vokovice“, „Máňa“ (ještě jednou „Máňa“), „Jaro u&#160;Chlumce nad Cidlinou“, „Modré oči“, „Černé“ i&#160;„Hnědé“, „Plavovláska“, „Čtyři veselí studenti“, „Vesnická dívka“, „Touha“, „Jarní touha“, „Zařízená domácnost“, „Máj“, „Krása duše“ atd. Celkem asi 680&#160;dopisů.</p>
		</div>
</body>
</html>