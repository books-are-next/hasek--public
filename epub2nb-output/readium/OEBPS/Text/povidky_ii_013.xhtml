<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">Otcovské radosti pana Motejzlíka</p>
			<p class="MLP_text_bez1radku ParaOverride-1">Pan Motejzlík měl velkou radost, že se stane otcem. Ještě dávno předtím, než se mu narodil synáček, chodil po všech známých a&#160;vykládal, že už se mu dítě narodilo.</p>
			<p class="MLP_text ParaOverride-1">V&#160;mnohých případech styděl se za to, že by se mu mohla narodit dcera, vykládal tedy, že se mu narodil chlapeček. Někde opět, aby se nezdálo, že se příliš chlubí, říkal, že má děvčátko. Asi ve třech ve čtyrech případech říkal, že neví, co to je. Nakonec si to všecko spletl, a&#160;když opět přišel ke svým známým, na dané otázky odpovídal obyčejně opačně. Kde dřív říkal, že má chlapečka, tam říkal, že má dcerušku. A&#160;tak to všecko proplítal novou a&#160;novou lží, šel dokonce ve své drzosti tak daleko, že mluvil o&#160;dvojčatech, a&#160;v&#160;restauraci pana Brejšky vykládal dokonce o&#160;nějaké zrůdě, se kterou vydělá strašně peněz.</p>
			<p class="MLP_text ParaOverride-1">Nakonec sám nevěděl, co se mu narodí. A&#160;když konečně přicházel onen okamžik, kdy se měl státi otcem, u&#160;přítomnosti tchyně a&#160;tchána zmizel do nejbližšího okolí, kdež u&#160;uzenáře, u&#160;pekaře, v&#160;lékárně, ve dvou hostincích, v&#160;jedné vinárně říkal, že je to již hotová událost, a&#160;opět to šlo tak lživým, prolhaným způsobem, děvčátko, chlapeček&#160;– chlapeček děvčátko&#160;– dvojčátka, trojčátka&#160;– chlapeček, děvčátko&#160;– děvčátko, chlapeček&#160;– zkrátka nechal si zadní vrátka otevřená. A&#160;když měl ve vinárně pátou čtvrtku vermutu v&#160;sobě, zvolal: „Ani nevíte, jak jsem šťastnej!“ a&#160;šel domů.</p>
			<p class="MLP_text ParaOverride-1">A&#160;když překročil práh svého bytu, vynadali tchán, tchyně, bába dobrému panu Motejzlíkovi ponejprv surovců. A&#160;byl pan Motejzlík takovým, aby zasluhoval této přezdívky? On jen očekával radostnou událost a&#160;on se radoval. Byť by byl i&#160;vypil kolikkoliv vermutu při té příležitosti a&#160;kolikkoliv piv, neb příležitost dělá zloděje, v&#160;jeho duši panovala světlá radost, že dává světu potomka, že rozmnožil český národ, a&#160;nakonec ta neskonalá blaženost, že se stává pomalu, ale jistě otcem.</p>
			<p class="MLP_text ParaOverride-1">Zatím kdy tchán v&#160;kuchyni mluvil dobrému panu Motejzlíkovi do duše, by nyní pamatoval na všecky své povinnosti, aby, že se stane otcem, nebral tak na lehkou váhu, aby se vzpamatoval, dokud není pozdě, a&#160;aby nebylo pozdě, poslal mu pro sodovku. Než však sodovku přinesli, stal se již pan Motejzlík otcem. A&#160;když babička přinesla to červené robátko, chytil je pan Motejzlík a&#160;už s&#160;ním byl na chodbě. Chtěl je ukázat vedle sousedům. Vyrvali mu je a&#160;pan Motejzlík, křiče v&#160;nočním tichu po domě: „Já mám synáčka!“, seběhl dolů, otevřel si klíčem domovní dveře a&#160;běžel do protější restaurace. Tam poručil deset piv a&#160;řekl, že má synáčka. Poněvadž předtím před půlhodinou vykládal tam, že má dcerušku, nastala z&#160;toho hádka, přičemž pan Motejzlík vykřikl: „Já to musím lépe vědět!“</p>
			<p class="MLP_text ParaOverride-1">Nějaký občan přitom podotkl, že pan Motejzlík vůbec žádné dítě nemá.</p>
			<p class="MLP_text ParaOverride-1">I&#160;lvice brání své mládě, natož pan Motejzlík! Rozehnal se po pomlouvači, ten se nedal, chytil pana Motejzlíka za nos a&#160;za přispění svých přátel vynesl pana Motejzlíka na ulici.</p>
			<p class="MLP_text ParaOverride-1">V&#160;nočním tichu, podepřen jsa o&#160;zhaslou svítilnu, počal přemýšlet pan Motejzlík o&#160;životě. V&#160;jeho duši defilovala stará pravda, že když někdo mluví pravdu, že se mu nevěří. Po ní přišla myšlenka na potupu a&#160;za ní nakonec zářně zasvítila velká, vznešená rozkoš z&#160;otcovství, pýcha otcovská, která dala určit směr krokům páně Motejzlíkovým přes ulici za roh do vinárny.</p>
			<p class="MLP_text ParaOverride-1">Tam posadil se za stůl, a&#160;poklepávaje paní vinárnici na rameno, řekl: „Tak mám synáčka.“&#160;– „Ale pane Motejzlíku, co to říkáte, vždyť jste právě před tříčtvrtěhodinou vyprávěl, že se vám narodila dvojčátka, obě holčičky.“</p>
			<p class="MLP_text ParaOverride-1">Najednou to všecko přišlo panu Motejzlíkovi strašně líto. Složiv hlavu do dlaní, dal se do tichého pláče. Jaký je lotr. Ještě než se mu jeho první dítě narodilo, už je přelhal. Pozvedl hlavu, a&#160;dívaje se uslzenýma očima na paní vinárnici, i&#160;řekl plačtivým hlasem: „Dejte mně čtvrtku vermutu.“</p>
			<p class="MLP_text ParaOverride-1">„Nestydíte se, to jste otec,“ řekla paní vinárnice, „takhle přebrat, zatímco máte být doma, a&#160;kdoví jestli máte vůbec nějaké dítě, vždyť mluvíte samé nesmysly.“</p>
			<p class="MLP_text ParaOverride-1">„Ale zapřísahám vás, paní vinárníková, mám chlapečka padesát pět centimetrů dlouhého, jemnými chloupky porostlého, úplně červeného, otec je zdráv.“</p>
			<p class="MLP_text ParaOverride-1">„Tak nedělejte dlouhé řeči a&#160;běžte spát, řekla jsem vám už, že vám nenaleju.“</p>
			<p class="MLP_text ParaOverride-1">„Tak tohle jsem si zasloužil, když mám tak pěkného chlapečka!“ zvolal lítostně pan Motejzlík a&#160;vyšel do tmy. Hořká lítost se ho zmocnila, pozoroval, že mu nikdo nerozumí.</p>
			<p class="MLP_text ParaOverride-1">Naštěstí si vzpomněl, že v&#160;Krokově ulici, nedaleko odtud, bydlí starý jeho známý, inženýr Zázvorka. „Musím ho navštívit,“ pomyslil si šťastný otec, a&#160;bylo to ke druhé hodině noční, když stál před otevřeným přízemním oknem bytu svého přítele a&#160;hvízdal do pokoje. Nikdo se neozval, ale co otec pro své dítě neudělá? Beze všech rozpaků vlezl pan Motejzlík oknem do pokoje, a&#160;jak tak seskočil na podlahu, paní inženýrová, která čekala na svého chotě, rozsvítila elektrickou lampičku, a&#160;když uviděla pana Motejzlíka, strašně vykřikla.</p>
			<p class="MLP_text ParaOverride-1">„Milostivá paní,“ zakoktal pan Motejzlík, „přicházím vám oznámit, že se mně právě narodil synáček, pětapadesát centimetrů dlouhý, jemnými chloupky porostlý, úplně červený, otec zdráv.“</p>
			<p class="MLP_text ParaOverride-1">Po těch slovech byl již opět na okně a&#160;seskočil dolů, a&#160;zrovna v&#160;tom okamžiku, kdy pan inženýr strojil se vlézt do svého bytu, aby nedělal po chodbě rámus. „Nazdar, Zázvorko! Byl jsem ti právě oznámit, že se mně narodil synáček, pětapadesát centimetrů dlouhý, jemnými chloupky porostlý, úplně červený, otec zdráv.“</p>
			<p class="MLP_text ParaOverride-1">„To je pitomá výmluva, ničemo!“ zařval pan inženýr. Pan Motejzlík se dal na útěk a&#160;pan inženýr za ním. Dohonil ho právě před domem, kdy v&#160;plném spěchu pokoušel se pan Motejzlík odemknouti dům. Beze slova dal mu dva pohlavky a&#160;důstojně se vzdálil. Teprve když byl uprostřed ulice, zvolal: „U&#160;soudu si to vyrovnáme.“</p>
			<p class="MLP_text ParaOverride-1">Za ním ozýval se prosebný hlas pana Motejzlíka: „Ale opravdu, Zázvorko, narodil se mi chlapeček.“</p>
			<p class="MLP_text ParaOverride-1">S&#160;těžkým srdcem stoupal pak pan Motejzlík po schodech. Bylo mu tak smutno, jak lidé nechápou jeho otcovské štěstí. Podepřel se dosti hlučně o&#160;dveře svého bytu, dveře se tiše otevřely, dvě ruce vtáhly ho dovnitř, byl to tchán, který mu prostě řekl opět jen: „Vy surovče, myslil jsem, že vás aspoň dítě napraví, a&#160;to pěkně začínáte. Styďte se!“ Ukázal mu pak na otoman a&#160;odešel do pokoje.</p>
			<p class="MLP_text ParaOverride-1">Pak se objevila porodní babička, spráskla ruce a&#160;řekla: „Tohle jste mně neměl dělat, pane Motejzlíku, dostane-li vaše paní horečku, jste tím vinen jenom vy!“</p>
			<p class="MLP_text ParaOverride-1">Po ní přišla ještě tchyně, která řekla už jen: „Pfuj tajfl.“</p>
			<p class="MLP_text ParaOverride-1">Pan Motejzlík natáhl se na otoman a&#160;tiše štkal do deky. Nikdo ani z&#160;domácích lidí nerozumí jeho otcovské radosti. Tiše pak po špičkách slezl z&#160;otomanu, otevřel dveře pokoje, ztratil rovnováhu, natáhl se přes práh a&#160;vykřikl: „Kdepak mám synáčka?“</p>
			<p class="MLP_text ParaOverride-1">Tchyně s&#160;tchánem odnesli beze slova pana Motejzlíka zpátky na otoman. Už na cestě jim usnul s&#160;blaženým výrazem v&#160;obličeji.</p>
			<p class="MLP_text ParaOverride-1">Tchyně chvíli zachmuřeně se dívala na chrápajícího šťastného otce a&#160;pak energickým pohybem stáhla mu zpod hlavy polštář.</p>
			<p class="MLP_text ParaOverride-1">Ale pan Motejzlík spal klidně dál a&#160;usmíval se ze spaní. Zdálo se mu, že je na táboru lidu a&#160;volá k&#160;tisícihlavým nadšeným zástupům:</p>
			<p class="MLP_text_-0-12-">„Právě se mně, velectěné shromáždění, narodil synáček, pětapadesát centimetrů dlouhý, jemnými chloupky porostlý, červený, velectěné shromáždění, otec úplně zdráv!“</p>
			<p class="MLP_dopis_podpis_-I-">Humoristické listy, 55 – 2. 8. 1912</p>
		</div>
</body>
</html>