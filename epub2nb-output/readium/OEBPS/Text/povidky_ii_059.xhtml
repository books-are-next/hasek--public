<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-56</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-56" xml:lang="cs-CZ">
		<div class="Z-kladn--textový-r-meček">
			<p id="_idParaDest-116" class="MLP_uroven2_kapitola ParaOverride-1">Stručný obsah krvavého románu</p>
			<p class="MLP_text_bez1radku ParaOverride-1">„Giuseppe Bóro přijel do Terstu. Poněvadž neměl peníze na delší pobyt, představil se pod jménem hrabě Olarich z&#160;Eisenfelsu hostinskému Bittornelovi, který má krásnou dceru Lucii. Tato zamiluje se do nepravého hraběte, ale Giuseppe Bóro jest zpozorován v&#160;městě zlotřilým námořníkem Lorenzem, který ví jisté tajemství ze života Bórova, a&#160;to, že týž zabil v&#160;Římě svůdce své sestry a&#160;ještě tři pány, kteří tomu svůdci při tom pomáhali. A&#160;tak ten Giuseppe Bóro velice se lekne a&#160;svěří se hostinskému Bittornelovi, s&#160;kterým při sklenici vína uzavřel důvěrné bratrství. Oba se usnesou, že Lorenze otráví, což se jim také podaří, když si ho pozvou na víno. Poněvadž však odstranění mrtvoly dá velkou práci, zasvětí do všeho i&#160;dceru Lucii, mrtvolu Lorenzovu dají do pytle a&#160;odnesou ho v&#160;noci do hor za městem, kde jsou velké propasti. Mají v&#160;úmyslu do jedné takové propasti hodit ten pytel a&#160;již také jsou nad takovým srázem, když je vtom překvapí četník. Lucie je zachrání a&#160;vrazí dýku četníkovi do srdce, právě když ten seskočil z&#160;koně, aby se podíval, co se tam tropí. Mrtvolu Lorenzovu i&#160;četníka hodí do propasti, a&#160;vtom opuštěný kůň zařehtá a&#160;blízko ozve se dusot koňský a&#160;objeví se nový četník. Toho skolí ranou z&#160;pistole Giuseppe Bóro a&#160;všichni pokojně odeberou se domů, dál to nemám, pane nakladateli.“</p>
			<p class="MLP_text ParaOverride-1">Mladý muž, sedící proti nakladateli krvavých románů Tomsovi, smutně se podíval tomuto dobrému muži do očí, který vykřikl: „To ale přestávají již všechny žerty, pane Krámský, co bude dál, kam dáte ty ostatní mrtvoly? Vaši lidé měli tam zůstat, poněvadž výstřel musí přivábit ještě jednu patrolu četníků, svede se krutý boj, tak si to představuji, zakroutí se krk, rozumíte, mladý muži? Ostatně jste velmi neopatrný se zacházením se střelnou zbraní. Vystřelíte v&#160;noci, když odnášíte mrtvolu, abyste ji shodil ze skály, a&#160;když jste zabil už jednoho četníka. To je chyba, velká chyba, to je hotové prozrazení. Jestli vaše Lucie operovala úspěšně s&#160;dýkou, proč jste také toho četníka nezapích!“</p>
			<p class="MLP_text ParaOverride-1">Pan Toms vstal, a&#160;opíraje se o&#160;stůl polonaplněné kavárny, v&#160;rozhorlení hlasitě vykřikl: „Proč jste, ptám se vás ještě jednou, také toho druhého četníka nezabil dýkou? Mohl jste mu také vrazit dýku do srdce, a&#160;bylo po komedii. To se ví, panáček nejde podle staré osvědčené šablony. To je dnes ta mládež! Znal jste přece nebožtíka Charváta, ten dovedl zacházet s&#160;dýkou! To bylo roku 1900 a&#160;pokračoval až do roku 1905 a&#160;bylo to v&#160;Německu a&#160;pracoval jen s&#160;dýkou a&#160;jedem. Střelba v&#160;noci dělá hluk, a&#160;když budete dál pokračovat, jak se z&#160;toho dostanete, to mně laskavě vysvětlete, zapletete se velice nepříjemně. Mluvím k&#160;vám jako otec, jste velice chápavý a&#160;myslím, že není všechno ztraceno. Musíte nyní využitkovat příležitost a&#160;utíkat. Nechápete, že po tom, co se stalo, je návrat do města nemožný. Musíte najít cestu do světa. Napřed třebas začít s&#160;loupežnictvím. Vražděte i&#160;ženy a&#160;děti a&#160;tu Lucii nechte dát zavřít a&#160;osvoboďte ji a&#160;třebas, a&#160;to je hlavní, vydejte se na cestu k&#160;místu, kde bude uvězněna, a&#160;skolte dozorce. Radil bych vám kaučukovou hůl, a&#160;ne žádný revolver, to byste se zas zaplet, poněvadž takový výstřel pobouří kdekoho.“</p>
			<p class="MLP_text ParaOverride-1">„Ujišťuji vás, že nebudu již střílet,“ odpověděl mladý muž. „Děkuji vám za radu, a&#160;smím užívat i&#160;nadále jedu? Jaký jed usmrcuje beze stopy?“</p>
			<p class="MLP_text ParaOverride-1">„To je vidět, že jste v&#160;tom dlouho nepracoval jako nebožtík Charvát. Každý jed zanechá stopy a&#160;pak přijde pitva. Nechte jen pitvat, a&#160;ať pak objeví lékaři třebas strychnin. S&#160;jedy pracujte okázale. Zejména bohaté příbuzné a&#160;podobně možno otravovat, třeba poznenáhlu, to víc vydá. Abych tedy nezapomněl, když zabijete dozorce, bude všechno v&#160;pořádku, a&#160;nesmíte zapomínat, že nynější doba vyžaduje také vyloupení všech bank. Sluhové se omračují chloroformem nebo se jim vstřikne nenápadně kurare do krve. Těžké železné pokladny se rozbíjejí dynamitem. A&#160;pak můžete užít revolveru. Tu je revolver na řadě a&#160;brovnink je výborná věc. Krásně bude se také vyjímat přepadení vlaku. I&#160;do veřejných místností můžete vniknout, do divadel, restaurací, kaváren, a&#160;kdo se vám postaví na odpor a&#160;nebude chtít dát peníze, toho bez milosti zastřelte jako psa, povídám, jako psa, mladý muži, a&#160;nyní chutě k&#160;dílu!“</p>
			<p class="MLP_text ParaOverride-1">Vstali a&#160;ku svému překvapení spatřili, že kolem dokola klečí se sepjatýma rukama hosté, číšník, pikola a&#160;majitel kavárny a&#160;s&#160;němým odevzdáním se osudu prosí je o&#160;milost.</p>
		</div>
</body>
</html>