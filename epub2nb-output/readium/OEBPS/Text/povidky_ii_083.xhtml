<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-80</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-80" xml:lang="cs-CZ">
		<div class="Z-kladn--textový-r-meček">
			<p id="_idParaDest-164" class="MLP_uroven2_kapitola ParaOverride-1">Vliv hudby na zvířata</p>
			<p class="MLP_text_bez1radku ParaOverride-1">V&#160;indické básni Swanwaga pěje neznámý básník staré Indie: „Přišel dobrý Bhagadad do dolního poříčí Gangu a&#160;přitom tloukl paličkami na deset malých kovových bubínků a&#160;přišel zdráv a&#160;slavný do chrámu Višni u&#160;dolního poříčí Gangu a&#160;za ním táhlo, za hudbou jeho bubínků kovových, osm tygrů, s&#160;kterými se setkal daleko v&#160;lesích, z&#160;nichž bohyně Kálí tygry vysílá a&#160;z&#160;nichž se nikdo nevrací, s&#160;kým setkaly se zelené oči tygrů.“</p>
			<p class="MLP_text ParaOverride-1">Ve školních čítankách býval před léty zařazen podivuhodný příběh jednoho venkovského houslisty, který vraceje se z&#160;posvícení, spadl do vlčí jámy, kde ku své hrůze zpozoroval, že není sám. Zlověstně dívaly se na něho dva páry žhavých očí vlků. Neztratil duchapřítomnost a&#160;počal hrát na housle. Hrál neúnavně až do rána, kdy přišli lidé a&#160;z&#160;nepříjemné situace ho vysvobodili. Vlci po celou dobu, co hrál, tiše naslouchali.</p>
			<p class="MLP_text ParaOverride-1">Podobně stalo se bodrému houslistovi Jindřichu Boehmovi, který dostal se někde v&#160;Haliči do neméně nepříjemné situace. V&#160;hlubokém lese v&#160;noci byl pronásledován vlky. Ve strachu usedl na zem a&#160;hrál na své slavné housle. Byl velmi překvapen, když vlci položili se kolem něho a&#160;tiše naslouchali jeho hudbě. Hrál valčíky, polky, hrál za svůj život po celou noc až do rána, kdy přišla pomoc. Měl bílé vlasy, ale složil svůj slavný Vlčí valčík.</p>
			<p class="MLP_text ParaOverride-1">Ať to byl tedy staroindický Bhagadad, nebo Jindřich Boehm, tolik jest jisto, že hudba je zachránila, říše tónů, ve které smysly dravců viděly něco tajemného, lichotného a&#160;velkého, co jejich dravý pud zatlačilo do pozadí.</p>
			<p class="MLP_text ParaOverride-1">Když pak vzpomeneme na známou pohádku o&#160;krysaři z&#160;Hameln, který svou píšťalkou vyvedl myši za město, tu vidíme, že již středověk všímal si vlivu hudby na zvířata a&#160;že v&#160;té pohádce jest mnoho pravdy.</p>
			<p class="MLP_text ParaOverride-1">To dokazuje případ jistého Gregoria, který asi před dvaceti léty vzbudil mnoho senzace. Veselému pánovi nedala spát sláva středověkého krysaře z&#160;Hameln, i&#160;postavil se do průchodu starého domu v&#160;Quartier Latin a&#160;počal hrát na píšťalku. Za chvíli shromáždilo se kolem něho na sta krys a&#160;myší, které panáčkovaly a&#160;prováděly různé skoky, jako nadšené hudbou. Jistý cellista pořádal ve svém bytě ve starém domě noční koncerty. Co bylo nepříjemné lidem, zdálo se být příjemné krysám, které přicházely ze všech koutů a&#160;poslouchaly, pokud hrál pomalu. Při allegru zmizely. (Fáma sice vykládala, že se to stalo, když vzal falešné tóny.)</p>
			<p class="MLP_text ParaOverride-1">Podobně v&#160;Karlíně v&#160;jednom domě stalo se, že když hráli na piano, vylezla z&#160;díry pod podlahou myš, stavěla se na zadní nožičky, pak přiběhla druhá a&#160;třetí. Silnější zvuk je zahnal.</p>
			<p class="MLP_text ParaOverride-1">Věc je vážná, jak dokazují pokusy německého přírodozpytce Schelleho. Tento pán, který vydal pět knih o&#160;hlodavcích, zajímal se velice o&#160;myši. Tyto byly jeho miláčky. Kvůli prozkoumání, jaký vliv má hudba na myši, uspořádal pro ně koncert. Bylo těch myší posluchačů šest. Tři z&#160;nich dokonce reagovaly na hudbu a&#160;doprovázely ji zvuky. „Zpívaly“&#160;– a&#160;zaznamenáno šest melodických tónů, podobných jemnému hvízdání ptáků.</p>
			<p class="MLP_text ParaOverride-1">Již jednou v&#160;listě mluvili jsme o&#160;zvláštním druhu myší žijících v&#160;Číně, které chovají Číňané kvůli jich „zpěvu a&#160;říkají jim sing-sang-song, zpívající zvonečky.“</p>
			<p class="MLP_text ParaOverride-1">O&#160;hudbymilovných myších měl smutnou zkušenost italský básník a&#160;vlastenec Silvio Pellico (zemřel roku 1854 v&#160;Turíně). V&#160;době, kdy Itálie toužila po osvobození z&#160;cizí nadvlády, byl zatčen v&#160;Benátkách a&#160;jako spiklenec uvězněn ve vězení Santa Margheritta, kde byl odsouzen 21.&#160;února 1822 k&#160;trestu smrti, kterýž trest mu byl později proměněn v&#160;patnáctiletý žalář na pevnosti Špilberku v&#160;Brně. Tam urobil si píšťalku v&#160;ponurých zdech vězení a&#160;myši přicházely a&#160;naslouchaly jeho pískání. Jednoho dne dozorce je spatřil a&#160;pobil, poněvadž hudbymilovné myši ukracovaly dlouhou chvíli slavného Pellica. Proti myším v&#160;jiných žalářních celách jistě ničeho nenamítal.</p>
			<p class="MLP_text ParaOverride-1">Když promlouváme o&#160;myších, musíme také promluvit o&#160;hadech fakírů indických. Hadi dají se zvuky píšťaly právě tak přilákat jako myši.</p>
			<p class="MLP_text ParaOverride-1">Přitom jeví jejich tělo křečovité záchvěvy. O&#160;těchto hadech bylo toho psáno již tolik, že jest jistě každému znám vliv hudby na ně.</p>
			<p class="MLP_text ParaOverride-1">Často se stává, že hudba působí na zvířata tak, jako vojenská kapela na unavené mužstvo pluku při pochodu. Hudba je osvěžuje. Vezměme si jen za příklad domácí skot, zapřažený do pluhu.</p>
			<p class="MLP_text ParaOverride-1">V&#160;krajinách, kde pracují s&#160;voly na polích, možno pozorovat, jak se volům zpěv líbí, takže u&#160;pluhu, když si oráč zpívá píseň, pracují mnohem živěji.</p>
			<p class="MLP_text ParaOverride-1">Na koně naproti tomu působí hudba tišivě. Lord Napier of Magdala měl nervózního, bujného koně, velmi divokého; tohoto tišil vždy tím, že vyluzoval na flétně při jízdě melodické tóny. Při vysokých tónech kůň zmírnil vždy tempo a&#160;kráčel potom krokem.</p>
			<p class="MLP_text ParaOverride-1">Stejně jako na skot, působí zpěv na velbloudy vzpružujícím způsobem. Arabové zpívají svým velbloudům po dobu svých dlouhých cest pouští.</p>
			<p class="MLP_text ParaOverride-1">Ještěrkám velmi se líbí hvízdání. Některé druhy ještěrek dají se hvízdáním přilákat. Pověstné jsou ještěrky z&#160;východních vrchů tennesských, ještěrky zpěvavé.</p>
			<p class="MLP_text ParaOverride-1">Zoolog Waterton konstatuje faktum, že v&#160;krajinách Essekwibo v&#160;jižní Africe lákají domorodci varana písečného pískáním. A&#160;varani dávají pro hudbu život v&#160;pravém slova smyslu, neboť přilákané varany domorodci chytají, pobíjejí a&#160;pekou.</p>
			<p class="MLP_text ParaOverride-1">Pokud se týká ptáků, mají tito smysl pro hudbu, jsouce sami zpěváky. Jsou však ptáci nezpěvaví, jako například papoušek, nezpěvaví vzhledem k&#160;našemu slavíku, kterému jistě nikdo neupře hudební sluch, stejně jako kanárům.</p>
			<p class="MLP_text ParaOverride-1">Můj strýc měl papouška, který miloval hru na piano. Papoušek ten pobíhal volně. Jakmile zasedli k&#160;pianu, již tu byl papoušek, posadil se na piano a&#160;podával „pac“, natahoval totiž nohu na výraz spokojenosti. Nejraději naslouchal áriím ze Smetanovy Hubičky.</p>
			<p class="MLP_text ParaOverride-1">Holubi milují také hudbu. V&#160;Benátkách byl znám jeden muž, který zvuky svých dud svolal všechny holuby z&#160;celých Benátek.</p>
			<p class="MLP_text ParaOverride-1">Zajímavo je pozorovat účinek hudby na slony. Sloni mají velmi rádi hudbu. Sloni nacházející se v&#160;pařížské Jardin des Plantes byli velmi citliví vůči změnám v&#160;rytmu a&#160;pohybu. Když před nimi hráli karmaňolu a&#160;zpívali „ca ira“, tu byly jich pohyby zrychleny. Vnímali tempo hudby a&#160;klátili se do taktu.</p>
			<p class="MLP_text ParaOverride-1">Velmi trapnou zmínku sluší činit u&#160;medvědů. Zde hudba jest pro ně mučením. Aby se naučili medvědi tančit, musí stát na rozpálených plotnách, jsou biti, a&#160;to vše ve jménu hudby.</p>
			<p class="MLP_text ParaOverride-1">Zoolog Waterton popírá, že by medvědi měli nějaký vyvinutý hudební sluch. Kousky, které provozují, jsou jen čistě naučenými za ukrutných bolestí. Strach před bolestí zastupuje tu lásku k&#160;hudbě.</p>
			<p class="MLP_text ParaOverride-1">Ve Stellingách u&#160;Hamburku byly konány pokusy, jak působí hudba na lvy. V&#160;tomto Hagenbeckově „ráji zvířat“ pořádán koncert pro lvy. Odděleni jen širokým příkopem, přiblížili se hudebníci pokud možno nejblíže ke lvům. Zjištěno, že vysoké a&#160;střední tóny přijímají lvi klidně, při hlubokých řvali s&#160;sebou. Kočky, když se hvízdá, v&#160;mnohých případech trou se kolem člověka. Slavný italský hudební skladatel Scarlatti měl kočku, která se zálibou procházela se po klaviatuře a&#160;některé tóny vyluzovala se zvláštní zálibou. Skladatel použil těchto tónů jako základní myšlenky ku jedné ze svých skladeb. Tak vznikla Kočičí skladba.</p>
			<p class="MLP_text ParaOverride-1">Kdo chce konati vážná psychologická studia v&#160;tomto oboru, jaký vliv má totiž hudba na zvířata, nechť všimne si chování psů. Někteří psi štěkají, jiní vrtí ocasem, jiní vyjí. Nejvíce však vyjí. Není to však nenávist k&#160;hudbě. Jest cosi neznámého, co nutí psa, aby vyl.</p>
			<p class="MLP_text ParaOverride-1">Pokud se týče opic, mluví Darwin o&#160;lidoopici gibbonu, která vyzpívala celou oktávu. O&#160;černých šimpanzech je známo, že se shromažďují v&#160;tlupy po 30–50, a&#160;tvoří tak pěvecké sbory.</p>
			<p class="MLP_text ParaOverride-1">Studování vlivu hudby na zvířata jest pro rozluštění psychologie zvířat nepostrádatelným a&#160;mělo by se jistě pěstovati soustavněji, než se dosud dělo.</p>
		</div>
</body>
</html>