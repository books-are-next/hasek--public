<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-46</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-46" xml:lang="cs-CZ">
		<div class="Z-kladn--textový-r-meček">
			<p id="_idParaDest-85" class="MLP_uroven2_kapitola ParaOverride-1">Malá polemička</p>
			<p class="MLP_text_bez1radku ParaOverride-1">Nebyl jsem ještě dlouho redaktorem jistého krajinského listu na menším městě, když přišel ke mně člen městské rady, která ročně poskytovala listu podporu 500&#160;K, pan Struška, zámečník a&#160;obchodník.</p>
			<p class="MLP_text ParaOverride-1">„Nesu, pane redaktore,“ řekl sladce, „malou a&#160;slušnou polemičku proti tomu lumpovi kováři Kezlovi. Chlap píše v&#160;Našich ohlasech, že prý neumím spravovat hospodářské stroje, že jsem opilec, že kupuju učedníky od něho, aby mne něco naučili, a&#160;že ví dobře, ke komu to chodím do předměstí Žabáku.“</p>
			<p class="MLP_text ParaOverride-1">Na Naše ohlasy to bylo ještě slabé, neboť Ohlasy, list konkuren­ční, měly za redaktora známého hostinského rváče Wackerta, který byl už jednou vyšetřován pro zločin zabití. Nemohli mu však nic dokázat. Naše ohlasy byly tedy obávané kvůli redaktorovi. Nikdo neodvážil se ho žalovat, poněvadž se bál o&#160;svůj život.</p>
			<p class="MLP_text ParaOverride-1">„Polemička je velmi slušná,“ pokračoval pan Struška, „proto prosím, pane redaktore, byste ji laskavě udělal trochu silnější.“ Napsal jsem to ve vinárně, byl tam koželuh Semanský, který má také pifku na toho lumpa Kezla, pak mistr zednický Jurnikl. Ten si má s&#160;tou ohavou Kezlem také něco vypořádat, a&#160;tak jsme tu polemičku dali dohromady. Ten věděl něco na něho, ten také, a&#160;tak jsem to napsal. Není to velké a&#160;slušné…</p>
			<p class="MLP_text ParaOverride-1">Četl: „Nechtěl jsem vůbec na vaši sprostotu odpovídat, poněvadž mám zásadu, že se podobným individuím, jako jste vy, vyhýbám na sto kroků, ale přece vám, pane Kezle, povím jednu věc. Vy říkáte, že neumím opravovat hospodářské stroje. Tuto ničemnou lež může pronést jen tvor, který má již na čele napsáno, že je bídný lhář. Nejsem z&#160;těch, kteří se rozčilují nad každou sprostotou, ale nemohu opomenout říci vám, vy chytráku, že nevypiji třicet sklenic za den jako vy, že nesedím u&#160;Popprů v&#160;kořalně jako vy, kde pijete denně za dvacet krejcarů žitnou, že nemusím, ubožáku, lákat vaše učedníky, poněvadž vaši učedníci umějí stejně tolik co vy, totiž nic. A&#160;pak to vaše tvrzení, že víte, vy prolhaný člověče, kam chodím do předměstí Žabáku! Chodím jistě jen procházkou kolem domů, do kterých vy vcházíte ku všeobecnému pohoršení, kde zůstáváte dlužen a&#160;odkud vás již kolikrát úplně zpitého vystrčili, poněvadž jste chtěl podpálit nějakou skříň. Vaše mravnost je na holičkách, pane Kezle. Když jste přišel do našeho města, svítil jste nohavicemi, lidé říkají, že vás sem přivedli šupem, vy mravokárče. Pak přišel dotaz na obec, zdali víme, že prý jste nebezpečný veřejné mravnosti, vy chytráku. Tím prozatím končím, moudrý muži, a&#160;příště raději za to, co dal jste v&#160;Našich ohlasech za to vaše bídné a&#160;sprosté zasláno<span class="CharOverride-1"><span id="footnote-015-backlink"><a class="_idFootnoteLink _idGenColorInherit" href="../Text/povidky_ii_049.xhtml#footnote-015">16</a></span></span>, kupte si mýdlo a&#160;umejte se jednou pořádně za dvacet let, aby s&#160;vámi mohli lidi aspoň z&#160;dálky mluvit.“</p>
			<p class="MLP_text ParaOverride-1">„Viďte,“ řekl důvěřivě pan Struška, „že to není příliš silné. Nemám rád neslušné výpady. Co je pravda, to je pravda. Jen to dejte vysázet jako zasláno hodně tučně a&#160;udělejte to trochu silnější. Ostatně sem přijde pan Semanský, ten vám to doplní.“</p>
			<p class="MLP_text ParaOverride-1">Odešel a&#160;já zůstal sám s&#160;tím hrozným zaslánem.</p>
			<p class="MLP_text ParaOverride-1">Ale ne dlouho. Netrvalo to ani deset minut, vstoupil do redakce koželuh pan Semanský. Potřásl mně ruku, vytáhl z&#160;kapsy papír a&#160;řekl: „Tedy už zde byl přítel Struška?“</p>
			<p class="MLP_text ParaOverride-1">„Ano!“</p>
			<p class="MLP_text ParaOverride-1">„Já jenom doplňuji, co přítel napsal. Ptal jsem se ženy, co ví na Kezla a&#160;co se o&#160;něm povídá, neboť víme, pane redaktore, já mám s&#160;ním také něco vyřídit. Jednou jsme se pohádali u&#160;karet. Nepřiznal barvu. Tak jsem to všechno na něho pěkně sepsal, to se také dobře hodí do toho zaslána. Je to slušné, ale přísné. Pravda musí ven jako olej na moře. Tedy tohle vím o&#160;tom chlapovi.“</p>
			<p class="MLP_text ParaOverride-1">Četl toho celou stranu. Šel jednou k&#160;přijímání a&#160;na cestě snědl prasečí lalůček s&#160;křenem. Zabil ve sklepě učedníka a&#160;nemohli mu nic dokázat, poněvadž ten učedník prý zemřel na neštovice. Okradl slepého kolovrátkáře, hrábl mu do krejcarů v&#160;čepici. Chodí do řeznického krámu, když je nejvíc lidí, vezme maso a&#160;ještě říká: „Tak mně dejte na tu zlatku nazpátek,“ ačkoliv přišel bez krejcaru do krámu.</p>
			<p class="MLP_text ParaOverride-1">„A&#160;ještě něco?“</p>
			<p class="MLP_text ParaOverride-1">„Nepovažuje pana děkana. To by bylo asi tak všechno, co na něho vím od lidí. Tím tedy to zasláno doplňte. My jsme si v&#160;té vinárně řekli, že ta polemička musí být přísná, ale slušná. Ještě sem přijde pan Jurnikl, ten šel po městě vyzvídat, jestli se nic neví proti tomu lumpovi, že bude v&#160;radničním listě.“</p>
			<p class="MLP_text ParaOverride-1">Pan Jurnikl přinesl také některé doplňky k&#160;zaslání. Také tak slušné jako přecházející a&#160;podobně přísné. „To jsem se vám naběhal po městě po známých, co mají pifku na toho lotra, ale nesu zato plno materiálu proti němu.“</p>
			<p class="MLP_text ParaOverride-1">Opravdu. Nad očekávání. Má čtyři nemanželské děti v&#160;Podivíně, osm ve Křinci-Tělíně, pět v&#160;Bavořích. Zběhl od vojska. Utrápil nebožku ženu. Otrávil tchána polévkou z&#160;muchomůrek. Když beze stopy zmizela před léty z&#160;předměstí Žabáku žena truhláře Maličkého, nebyl ten celý den doma a&#160;byl prý po návratu rozčílen. Přepadl v&#160;lese babku, když sbírala roští. Jí s&#160;celou rodinou psy. Pak to nejhorší nakonec. Nepozdravuje pana starostu.</p>
			<p class="MLP_text ParaOverride-1">„Chlap musí vidět, že se o&#160;něm všechno ví,“ pravil na rozchodu p.&#160;Jurnikl, „ostatně můj dobrý známý, hostinský Řezníček od Trojhranu, vám přijde ten materiál doplnit.“</p>
			<p class="MLP_text ParaOverride-1">Odešel a&#160;nechal mne zaraženého. Za chvíli objevil se pan Řezníček, usmívaje se již zdaleka: „To je veselo, pane redaktore, celé město je na nohou. Také to tomu lumpovi Kezlovi přeji. Prý dávám špatnou míru, že tedy budou chodit pro pivo ke Gráfnetrům naproti, víte, na ty patoky. Mám to zde všechno proti němu napsáno.“</p>
			<p class="MLP_text ParaOverride-1">Byly to přísné věci. Přísahal křivě. Zmizeli mu tři učedníci po vyučení. Děti mučí a&#160;ženě pálí ruce v&#160;plotně. Hraje falešně karty. Uráží okresního hejtmana. „Můj soused, penzista Talma, ten ví také něco na něho, jen se ještě optá ve Vodní ulici, kde dřív bydlel ten darebák,“ loučil se se mnou pan Řezníček, „je tu co nevidět.“</p>
			<p class="MLP_text ParaOverride-1">Díval jsem se zatím zničeně na náměstí, kde jsem viděl před policejní strážnicí rušný život. Čtyři městští strážníci vyšli odtamtud a&#160;následováni houfem zvědavců odcházeli vážně do vedlejší ulice.</p>
			<p class="MLP_text ParaOverride-1">Do dveří vrazil vtom kupec zezdola. „Jste živ?“ volal již ve dveřích. „Sláva bohu, tak přece to není pravda, co se povídá ve městě, že prý jste chtěl dát nějakou nevinnou polemičku do novin proti kováři Kezlovi, on prý se to dověděl a&#160;podřezal vás v&#160;bytě a&#160;rozpáral vám břicho…“</p>
			<p class="MLP_text ParaOverride-1">Hluk před domem přerušil jeho slova. Oknem viděl jsem, jak z&#160;jedné strany před dům naší redakce nesli obecní zřízenci umrlčí truhlu, určenou pro mne, a&#160;z&#160;druhé strany vlekli na strážnici čtyři obecní strážníci lotra Kezla…</p>
			<hr class="HorizontalRule-1"/>
			<div class="_idFootnotes">
				<div id="footnote-015" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/povidky_ii_049.xhtml#footnote-015-backlink">16</a>  P<span class="text">ísemný projev (otevřený dopis ap.), s&#160;jehož obsahem se redakce neztotožňuje,  zaslaný novinám k uveřejnění. </span><span class="text CharOverride-2">Pozn. red.</span></p>
				</div>
			</div>
		</div>
</body>
</html>