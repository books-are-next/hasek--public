<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-66" class="MLP_uroven2_kapitola ParaOverride-1">Muž a&#160;žena v&#160;manželství</p>
			<p class="MLP_text_bez1radku ParaOverride-1">Profesor geometrie na gymnáziu Hendrich stál za katedrou jako cézar, jako bůh, jako nejvyšší bytost. Hledě s&#160;výrazem nejvyšší dokonalosti do třídy, hlásal tomu shromáždění gymnazistů dole pod ním v&#160;školních lavicích:</p>
			<p class="MLP_text ParaOverride-1">„Přímka může křivku protínati, a&#160;pak slove sečnou, aneb se může křivky dotýkati, a&#160;pak se jmenuje tečnou křivky. Přímka, která spojuje dva body křivky, nazývá se tětivou.“ A&#160;ukazuje s&#160;tvrdým posunkem na obrazec, který velkým kružidlem nakreslil na školní umouněné tabuli, zvolal slavnostně: „Tyto přímky s, s, jsou, jak vidíte, sečnami, přímky t, t, tečnami a&#160;přímky AB, CD tětivami.“</p>
			<p class="MLP_text ParaOverride-1">Byl krásný ve své velikosti, hrůzokrásně vznešený, když spouštěje pomalu svou ruku od tabule ke kapse se zadíval do školních lavic.</p>
			<p class="MLP_text ParaOverride-1">Učiniv k&#160;tabuli dva rychlé kroky pozpátku, připomínal bengálského tygra, chystajícího se ke skoku na smutného indického poutníka ku pramenům Gangu.</p>
			<p class="MLP_text ParaOverride-1">A&#160;tiše pronesl: „Chaloupecký, může tečna kružnice tuto křivku zároveň protínati?“</p>
			<p class="MLP_text ParaOverride-1">Žádná odpověď. Profesor Hendrich přidal důrazu svému hlasu a&#160;otázal se hlasitěji: „Chaloupecký, může tak učiniti tečna závitnice?“</p>
			<p class="MLP_text ParaOverride-1">Hrobové ticho.</p>
			<p class="MLP_text ParaOverride-1">Profesor Hendrich se vymrštil. Učinil báječný skok od tabule k&#160;první řadě lavic, zařval do třídy: „Chaloupecký, jak se nazývá tětiva procházející středem kružnice?“</p>
			<p class="MLP_text ParaOverride-1">Mrtvé ticho. Všichni v&#160;předních lavicích otočili se dozadu, kde v&#160;předposlední lavici seděl Chaloupecký. Vlastně neseděl, neboť bylo vidět jen jeho vypouklá záda, vystupující mezi pultem lavice a&#160;jejím opěradlem jako Říp z&#160;roviny nebo biskup pštrosa, který si, pitomec, strčil hlavu do písku, aby ho neviděli.</p>
			<p class="MLP_text ParaOverride-1">Majestátně pokynuv rukou, zvolal profesor Hendrich: „Zvedněte ho!“</p>
			<p class="MLP_text ParaOverride-1">Když sousedé Chaloupeckého vyzdvihli, objevila se červená tvář gymnazisty. Stál nyní tváří v&#160;tvář profesorovi, který postihl, že když Chaloupeckého zvedali, ozval se pád nějakého předmětu, patrně knihy. Tak padá jenom kniha, úder plochy o&#160;plochu.</p>
			<p class="MLP_text ParaOverride-1">Chaloupecký tvářil se úplně klidně a&#160;odhodlaně.</p>
			<p class="MLP_text ParaOverride-1">„Co jste dělal pod lavicí, Chaloupecký?“</p>
			<p class="MLP_text ParaOverride-1">„Četl jsem si.“</p>
			<p class="MLP_text ParaOverride-1">„A&#160;co jste si četl?“</p>
			<p class="MLP_text ParaOverride-1">Chaloupecký podíval se po třídě a&#160;hrdě pronesl: „Muž a&#160;žena v&#160;manželství od Debaye!“</p>
			<p class="MLP_text ParaOverride-1">„Co je to za knihu, Chaloupecký? Román nebo co?“</p>
			<p class="MLP_text ParaOverride-1">A&#160;znova hrdě odpověděl Chaloupecký, rozhlížeje se vítězoslavně po celé třídě: „Jest to přírodopis a&#160;lékařské dějiny manželů v&#160;nejzvláštnějších podrobnostech. Nová teorie, pane profesore, o&#160;určení pohlaví při plození, neschopnost, neplodnost. K&#160;tomu jest přídavek Zvláštní hygiena ženy těhotné a&#160;novorozeňátka. Právě jsem dočetl poslední stránku.“ Shýbl se pod lavici pro knihu, vyšel z&#160;řady, a&#160;provázen závistivými zraky všech v&#160;třídě, nesl knihu profesorovi, podal mu ji a&#160;vystoupil nahoru k&#160;tabuli jako nezdolný hrdina na popravní lešení či pod gilotinu.</p>
			<p class="MLP_text ParaOverride-1">Klid zračil se v&#160;jeho tváři. Věděl, že nyní profesor Hendrich zasedne za stůl, bude si listovat v&#160;knize a&#160;činit mu výčitky, pak zanese všechno jako vyšetřující soudce v&#160;třídní knihu a&#160;oznámí mu, že ho předává vyšší spravedlnosti, polnímu mimořádnému hrdelnímu soudu, strašnému inkvizičnímu tribunálu, profesorskému sboru, kterému bude předsedat ten dědek ředitel.</p>
			<p class="MLP_text ParaOverride-1">Věděl, že je ztracen a&#160;že katecheta ho prohlásí za nemravu a&#160;vyvrhele. Neměl však času číst to někde v&#160;sadu, v&#160;ústraní. Půjčil mu to jeden jeho známý kvartán z&#160;druhého gymnázia na dnešní dopoledne. A&#160;on se poctivě snažil během hodin češtiny, fyziky a&#160;geometrie to přečíst. A&#160;dokázal to. Nyní je celý život pohlavní jemu úplně jasným a&#160;to vyváží víc než celá přímka s&#160;křivkou. Po nás ať přijde potopa. Dnes večer všechno vysvětlí Máně z&#160;Ženského výrobního spolku. Beztoho už jednou mu dala patnáct korun, aby jí koupil Pohlavní zdravovědu, a&#160;on celý obnos prohrál na kulečníku.</p>
			<p class="MLP_text ParaOverride-1">Stalo se, jak předpokládal.</p>
			<p class="MLP_text ParaOverride-1">Profesor Hendrich zasedl za stůl, rozevřel třídní knihu i&#160;Debayho Muž a&#160;žena v&#160;manželství, a&#160;listuje v&#160;knize, spustil: „Byl jste, Cha­loupecký, vždy mimořádně zvrhlým studentem. Kouřil jste na záchodě a&#160;předloni jste mně, třídnímu profesorovi, vrazil maňáskem do jolky, divže jste mne nepřevrhl. Ještě dnes jsem přesvědčen, že jste mne chtěl utopit…“</p>
			<p class="MLP_text ParaOverride-1">„Jako štěně,“ vykřikl někde tajemný, dušený hlas ve třídě.</p>
			<p class="MLP_text ParaOverride-1">„Péro,“ poručil profesor a&#160;vážně prohlásil: „Kdo to vykřikl, je mně lhostejno. Vyšetřovat nebudu a&#160;celou třídu zapíšu do třídní knihy. Jeden za všechny a&#160;všichni za jednoho!“</p>
			<p class="MLP_text ParaOverride-1">„Tak jest,“ ozval se opět dušený hlas ve třídě, po kterém následoval výbuch smíchu všech.</p>
			<p class="MLP_text ParaOverride-1">Když se smích utišil, mohl profesor Hendrich pokračovat: „Byl jste velice nezdárný a&#160;dnešek je jen pokračováním a&#160;může být i&#160;rozuzlením vaší nemravnosti. Vy jste byl nejneschopnější student ve třídě. Nevěděl jste, že se směry různoběžných přímek odchylují, ale s&#160;největším apetýtem jste si přečetl v&#160;této knize úvahy o&#160;manželství a&#160;ještě jste si podtrhl: ‚Existence a&#160;trvání živoucích bytostí zakládá se na pudu rozplemeňovacím, jenž se jeví ve spojení pohlaví.‘ Profesorský sbor vám vyžene z&#160;hlavy rozplemeňovací pud a&#160;consilium abeundi jest málo. Zatímco já vykládám, co je to sečna a&#160;tečna křivky, vy si čtete pod lavicí, že manželství po stránce fyziologické jest jen spojením obou pohlaví na dosaženou téhož cíle, totiž trvalého zachování druhu.“</p>
			<p class="MLP_text ParaOverride-1">„Tak jest,“ ozval se opět neznámý hlas ve třídě, ale vzápětí asi dvacet hlasů vykřiklo: „Drž hubu, nebo ti dáme hobla. Nevyrušuj pana profesora.“</p>
			<p class="MLP_text ParaOverride-1">Panovalo hrobové ticho. Kdyby v&#160;tom okamžiku přišel i&#160;ten nejpřísnější inspektor, musel by říci profesorovi Hendrichovi: „Gratuluji vám, vy máte nejvzornější třídu. Nikde žactvo nejevilo takový zájem.“</p>
			<p class="MLP_text ParaOverride-1">„Chaloupecký,“ pokračoval profesor, „v&#160;šesté školní úloze znáte jen úhel pravý a&#160;přímý a&#160;vynechal jste úhel ostrý, tupý a&#160;vypouklý. To vám však nevadí, abyste se nepoučil, že panická čistota a&#160;absti­nentní zdrženlivost jest nemožná a&#160;že bouřlivé tužby, jsou-li potlačovány bez naděje na ukojení, činí muže i&#160;ženu zádumčivými a&#160;málomluvnými. Narýsujte mně pomocí úhloměru 75°&#160;úhel. No vidíte, Chaloupecký, ani to neumíte, ale číst si v&#160;hodině geometrie o&#160;Venušiných pásech, to považujete za důležitější než vědět, co je to poloměr, a&#160;zažrat se do popisu lidského těla je pro vás směrodatnější než se snažit pochopit, že ovál jest přímka podobná elipse, skládající se z&#160;kruhových oblouků. Řekněte mně, co je to elipsa? Že se nemůžete vyjádřit?“</p>
			<p class="MLP_text ParaOverride-1">Profesor se zamlčel, listoval horlivě a&#160;zvolal: „Ale kdyby se vás někdo zeptal na některou erotickou afekci, jsem přesvědčen a&#160;nepochybuji ani za mák, že byste mu to vyložil velice podrobně.“</p>
			<p class="MLP_text ParaOverride-1">Dívaje se do knihy, otázal se Chaloupeckého: „Řekněte mně například, co je to erotománie?“</p>
			<p class="MLP_text ParaOverride-1">Bylo slyšet tikot kapesních hodinek Matouška, sedícího v&#160;první lavici.</p>
			<p class="MLP_text ParaOverride-1">A&#160;Chaloupecký zvučným hlasem odpověděl bystře: „Erotománie jest šílenství erotické, kterému podléhá oboje pohlaví bez rozdílu.“</p>
			<p class="MLP_text ParaOverride-1">„Nikoliv, Chaloupecký,“ opravil ho profesor, dívaje se do textu kapitoly: „Nepodléhá, ale napadá.“</p>
			<p class="MLP_text ParaOverride-1">„To je velký rozdíl, hoši,“ poznamenal k&#160;třídě: „Erotománie napadá oboje pohlaví bez rozdílu, ale podlehnout se erotománii nemůže. Pokračujte, Chaloupecký, neb už dále nevíte?“</p>
			<p class="MLP_text ParaOverride-1">Chaloupecký se stejnou jistotou ovládání látky pokračoval: „Erotoman unášen bývá vášní k&#160;předmětu buď skutečnému, buď ideálnímu, sní jen o&#160;lásce, štěstí, sladkých rozkoších, a&#160;jsa pln ohně, který jím zmítá, neustále se koří předmětu svých vroucích tužeb. Erotoman jest cudný při své vášni, jak objasní následující příklad.“</p>
			<p class="MLP_text ParaOverride-1">„Stačí, Chaloupecký.“ Profesor zabral se do čtení a&#160;po dlouhé chvíli obrátil se k&#160;Chaloupeckému za hrobového napjatého ticha: „Řekněte nám, Chaloupecký, co jsou to afrodiziaka?“</p>
			<p class="MLP_text ParaOverride-1">„Pod jménem afrodiziaka,“ odpověděl bez váhání Chaloupecký, „rozumíme rozličné látky výživné i&#160;léčivé, kterých používáme, abychom oživovali již pouhasínající v&#160;nás oheň lásky fyzické a&#160;rozdmýchali jej opět, jestliže docela uhasl. Povětšině skládaly se recepty na tyto prostředky z&#160;látek víceméně nechutných a&#160;odporných. Četné fakty, zaznamenané ve starých i&#160;moderních dějinách, nenechávají o&#160;tom žádné pochybnosti.“</p>
			<p class="MLP_text ParaOverride-1">„Ne tak povšechně, Chaloupecký,“ rozčilil se profesor, „z&#160;čeho se zbláznil například Kaligula, císař římský, jakého složení byl onen nápoj lásky, který mu dala vypít Kesonia?“</p>
			<p class="MLP_text ParaOverride-1">Chaloupecký, doposud chladný, zakolísal. Maje po celou dobu studií odpor k&#160;historickým faktům, přeběhl ty příklady z&#160;dějin. Počal lapat vzduch a&#160;tázavě díval se do prvních lavic na nápovědy. Ale kdepak. Ti sami, vědychtiví, čekali na vysvětlení jako na smilování boží.</p>
			<p class="MLP_text ParaOverride-1">„Tak vám to řeknu, Chaloupecký. Dala mu vypít odvar ze satureje, máty peprné a&#160;řeřichy zahradní. Poznamenejte si to, hoši.&#160;– To bylo to, po čem se zbláznil císař Kaligula. Je vidět, Chaloupecký, že jste se nepřipravil.“</p>
			<p class="MLP_text ParaOverride-1">Profesor přelistoval několik stránek, přistoupil se zápisníkem k&#160;Chaloupeckému a&#160;skolil ho naprosto touto otázkou: „Mezi kolika centimetry kolísá délka novorozeňat? Ticho tam!“</p>
			<p class="MLP_text ParaOverride-1">Nastal totiž opět hluk.</p>
			<p class="MLP_text ParaOverride-1">Chaloupecký byl ztracen. K&#160;číslům měl stejnou nechuť jako k&#160;historickým faktům. A&#160;hygienu novorozeňat úplně zběžně přečetl.</p>
			<p class="MLP_text ParaOverride-1">„Tedy nevíte,“ zavrčel profesor, „a&#160;patrně také nevíte, mezi kolika gramy kolísá váha novorozeňat?“</p>
			<p class="MLP_text ParaOverride-1">Hluk ve třídě stoupal. Vše jako by znovu ožilo.</p>
			<p class="MLP_text ParaOverride-1">Chaloupecký mlčel.</p>
			<p class="MLP_text ParaOverride-1">„Mate šestku, Chaloupecký, jděte si sednout.“</p>
			<p class="MLP_text ParaOverride-1">Nežli došel k&#160;lavici, školní zvonek ukončil hodinu a&#160;přispěl k&#160;roz­uzlení tohoto zajímavého případu.</p>
			<p class="MLP_text ParaOverride-1">Jsem panu školníkovi neobyčejně zavázán díky.</p>
		</div>
</body>
</html>