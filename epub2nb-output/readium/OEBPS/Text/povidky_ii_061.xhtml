<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-58</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-58" xml:lang="cs-CZ">
		<div class="Z-kladn--textový-r-meček">
			<p id="_idParaDest-118" class="MLP_uroven2_kapitola ParaOverride-1">Vyhubení praktikantů <br/>speditérské firmy Kobkán</p>
			<p class="MLP_text_bez1radku ParaOverride-1">Majitel speditérské firmy Kobkán zavolal do své kanceláře růžolícího praktikanta pisárny Pecháčka a&#160;měl s&#160;ním dlouhou rozmluvu.</p>
			<p class="MLP_text ParaOverride-1">Když se Pecháček vrátil ku svému stolu, byl bledý, třásl se po celém těle a&#160;měl zježené vlasy.</p>
			<p class="MLP_text ParaOverride-1">„Výpověď?“ otázal se účetní.</p>
			<p class="MLP_text ParaOverride-1">Místo odpovědi vzal praktikant Pecháček zimník a&#160;klobouk, a&#160;nepromluviv slova, vyšel z&#160;kanceláře. Účetní šel ihned do šéfovy kanceláře, a&#160;když se vrátil, vrtěl hlavou a&#160;řekl: „To opravdu nepochopuji. Pan šéf ho dovolil na celé odpůldne do vinárny.“ Pět praktikantů podívalo se závistivě na prázdnou židli Pecháčkovu a&#160;již opět se zahloubali do své faktury.</p>
			<p class="MLP_text ParaOverride-1">Nad kancelářemi speditérské firmy Kobkán visela atmosféra tajemství, záhady a&#160;neznámého.</p>
			<p class="MLP_text ParaOverride-1">A&#160;bylo tak jednoduché, ačkoliv trochu podivné. Pan šéf měl s&#160;Pecháčkem velice vlídnou rozmluvu. Vypravoval si s&#160;ním toto: „Pane Pecháčku, vy jste mladý, nadaný člověk. Pan prokurista i&#160;pan účetní vás velice chválí. Jste pilný, obratný, rozumný, skromný, bodrý, pracovitý. Nepijete, nekouříte, v&#160;karty nehrajete, nesvádíte děvčata, nejste nikomu nic dlužen, nevybíráte si zálohy na služné, jste dobrý počtář i&#160;kalkulant, máte vypsané, elegantní písmo, šetříte papírem, přicházíte přesně do kanceláře a&#160;odcházíte poslední. Máte obchodní rozhled, stenografujete velice bystře a&#160;obratně, bez chyb píšete na psacím stroji jakéhokoliv systému. Znáte několik řečí a&#160;šatíte se skromně, ale slušně. Vaše boty jsou vždy pečlivě vyčištěny a&#160;váš límeček je vždy čistý…“</p>
			<p class="MLP_text ParaOverride-1">Vzornému praktikantovi zvlhly oči blahem a&#160;díval se upřeně na svého šéfa, jenž vrhnuv milý, dobrácký zrak na svého praktikanta, pokračoval měkkým, rozechvělým hlasem: „Za čtrnáct dní budu mít jmeniny. Rád bych viděl v&#160;novinách blahopřání k&#160;mým jmeninám od známých, přátel a&#160;personálu. Rozumí se samo sebou, že útraty s&#160;tím spojené hradím sám. Nechci však, aby blahopřání k&#160;svátku bylo ošuměle všední. Přál bych si něco originelního, řekněme ve speditérském slohu. Něco, co zde ještě nebylo. Něco tak pěkného, aby čtenáři ještě po letech na to blahopřání k&#160;mým jmeninám vzpomínali. Něco takového, že by všichni lidé plakali. A&#160;tu jsem si vzpomněl na vás. Rozumí se samo sebou, že vy se o&#160;tom nikomu nezmíníte. Podejte mně ruku.“</p>
			<p class="MLP_text ParaOverride-1">Praktikant podal svou třesoucí se ruku panu šéfovi, který ji tiskl a&#160;hovořil dál: „Vy to dokážete. Dnes je pěkný slunný den, kdy se vám rozsypou myšlenky. Dávám vám na celé odpůldne volno. Aby pak jste mohl lépe básnit, jděte do vinárny, vypijte dvě čtvrtky muškátu nebo vermutu. Vím, že se mně neopijete. A&#160;potom jeďte do Stromovky, sedněte někde na lavičku a&#160;sestavte to blahopřání k&#160;mým jmeninám. Zde máte padesát korun.“</p>
			<p class="MLP_text ParaOverride-1">A&#160;tak se stalo, že Pecháček vrátil se ke svému stolu bledý jako křída. První i&#160;druhou část poručení splnil přesně.</p>
			<p class="MLP_text ParaOverride-1">Šel do vinárny a&#160;vypil čtvrtku muškátu a&#160;čtvrtku vermutu, neopil se a&#160;jel do Stromovky jako stroj. Sedl si někde na lavičku a&#160;sestavoval.</p>
			<p class="MLP_text ParaOverride-1">Ke svému zděšení však ihned zpozoroval, že se mu myšlenky nesypou a&#160;že všechny předpoklady páně šéfovy o&#160;nadaném praktikantovi jsou silně přehnány, že ani pěkný slunný den, ani muškát, ani vermut mu nepomohly.</p>
			<p class="MLP_text ParaOverride-1">„Ježíši na nebi,“ vzdychl si, „vždyť já blbnu. Co jsem to napsal za hovadinu, vždyť v&#160;tom není zcela nic originelního. Nu, není to pitomost napsat:</p>
			<p class="MLP_text ParaOverride-1">Slyšte naše vroucná přání, jež vám přejeme vřele; kéž jest krásným vaše žití jako nebe plné hvězd. Práci vaší daří se denně, pomoc svou vám nebe dej. Štěstí, zdraví, dlouhá léta, firma vaše ať vám vzkvétá. Stravte léta v&#160;radosti a&#160;štěstí, přání všechna ať se splní, což vám srdečně přejí známí, přátelé a&#160;personál.“</p>
			<p class="MLP_text ParaOverride-1">Pecháček vytrhl ze zápisníku blahopřání, roztrhal a&#160;hodil do koše na papír, přemýšlel a&#160;psal dál.</p>
			<p class="MLP_text ParaOverride-1">V&#160;zápisníku objevilo se několik blahopřání ku jmeninám:</p>
			<p class="MLP_text ParaOverride-1">„Naše přání budiž i&#160;v&#160;letošním roce šťastné, ze srdce to nejkrásnější přejeme vám po celý rok zase. Denně samé radosti a&#160;vše jen nejlepší, zdraví pevné a&#160;vše v&#160;hojnosti. Speditérské vozy o&#160;padesát procent levnější i&#160;s&#160;váženou chotí a&#160;rodinou, nejpříjemněji přejí známí, přátelé a&#160;personál.“</p>
			<p class="MLP_text ParaOverride-1">„Opět dopřáno blahopřáti vám, vyžádati vám hojně zdraví, všeho blaha v&#160;hojnosti, štěstí a&#160;zdar v&#160;počínání, požehnání z&#160;výsosti. Kéž vás minou nemoci, jen samé radosti, v&#160;každém týdnu hojně obchodů, převážení nábytku, ochranu zavazadel, stěhování po celé republice, doprava zboží po dráze, výtěžek do miliónů. Vřele přejí známí, přátelé a&#160;personál.“</p>
			<p class="MLP_text ParaOverride-1">„Jen radosti samé a&#160;dlouhé žití aby vám Štěstěna popřála. Přičinění, zdar a&#160;štěstí, hojně obchodů s&#160;váženou chotí a&#160;všeho dobra v&#160;radostech užívejte. Upřímně přejí známí, přátelé a&#160;personál.“</p>
			<p class="MLP_text ParaOverride-1">„Nechť obchod vzkvétá v&#160;radosti a&#160;nepoznáte žalosti. Nechť blaženě vám život plyne jako potok tichý. Pán vám dej dlouhé žití. V&#160;každém podnikání mějtež zdar. Nemoci ať přijdou v&#160;zmar. Zvýšení speditérských poplatků ať je na obzoru, to vám přejí v&#160;celém sboru známí, přátelé a&#160;personál.“</p>
			<p class="MLP_text ParaOverride-1">Dále objevily se v&#160;zápisníku náměty na rýmy:</p>
			<p class="MLP_text ParaOverride-1">Plyne&#160;– mine, v&#160;lese&#160;– nese, v&#160;hojnosti&#160;– z&#160;výsosti, věští – štěstí, snese&#160;– v&#160;lese, měj&#160;– pěj, dává&#160;– sláva, stěhování&#160;– požehnání.</p>
			<p class="MLP_text ParaOverride-1">Nešťastný praktikant to všechno přeškrtl, roztrhal, zahodil a&#160;šel přímo do Troje, chytaje se za hlavu.</p>
			<p class="MLP_text ParaOverride-1">„Blbec jsem, idiot, nic jiného než kretén. Měkne mně mozek. Něco originelního ve speditérském slohu. Má pitomá palice! Blbec jsem, zblbnul jsem! Inteligent? Hovado jsem! Seno mám v&#160;hlavě!“</p>
			<p class="MLP_text ParaOverride-1">V&#160;Troji se pokusil v&#160;jedné vinárně dostat inspiraci pomocí lahve vína. Místo očekávaného božského nadšení dostavil se takový záchvat stupidnosti, že napsal:</p>
			<p class="MLP_text ParaOverride-1">„V&#160;milý den tak vzácný vroucně přejeme vám, by byl nadále váš život blažený a&#160;veselý stále v&#160;každé době. Ať jen blaho stále vzkvétá, zdar ve všem počínání, buďtež dlouhá léta zdráv a&#160;mnoho květin mějte stále za oknem. Vřele přejí známí, přátelé i&#160;personál.“</p>
			<p class="MLP_text ParaOverride-1">„Hotovo,“ řekl, směje se tupě nad svými řádky, „jsem dědičně zatížen, banální blbec a&#160;paralytik.“</p>
			<p class="MLP_text ParaOverride-1">K&#160;ránu našli jeho klobouk na hrázi zdymadla u&#160;Klecan. V&#160;klobouku ležel kousek papíru s&#160;jeho adresou a&#160;slovo: „Nemohu…“ Více ničeho.</p>
			<p class="MLP_text ParaOverride-1">V&#160;pisárně hovořilo pět praktikantů o&#160;záhadné sebevraždě kolegy Pecháčka. Hovořili tiše, s&#160;patřičnou dávkou zármutku, neboť scházel jim tu ten dobrý, veselý Pecháček.</p>
			<p class="MLP_text ParaOverride-1">Objevil se sluha a&#160;řekl: „Praktikant Klofanda do kanceláře pana šéfa!“</p>
			<p class="MLP_text ParaOverride-1">„Jdu!“</p>
			<p class="MLP_text ParaOverride-1">A&#160;pan šéf si s&#160;ním vyprávěl: „Pane Klofando, jste mladý, nadaný člověk. Pan prokurista i&#160;pan účetní si vás velice chválí. Jste pilný a&#160;obratný, rozumný, skromný, hodný a&#160;pracovitý.“</p>
			<p class="MLP_text ParaOverride-1">Atd. až po „Zde máte padesát korun.“</p>
			<p class="MLP_text ParaOverride-1">Když se Klofanda vrátil ke svému stolu, byl bledý, třásl se po celém těle a&#160;měl zježené vlasy, a&#160;nepromluviv ani slova, vzal klobouk a&#160;svrchník a&#160;vyšel z&#160;kanceláře.</p>
			<p class="MLP_text ParaOverride-1">Atmosféra záhady, tajemství a&#160;neznámého zhoustla.</p>
			<p class="MLP_text ParaOverride-1">Zbývající čtyři praktikanti vrtěli hlavou. Klofanda neměl tolik spisovatelského nadání jako nebožtík Pecháček, ale byla to čistá, jemná a&#160;svědomitá duše. Ať přemýšlel, jak chtěl, nemohl si na nic vzpomenout. Nežli se v&#160;noci oběsil v&#160;hodkovičském lese, víc se mu nepodařilo složit než: „Naše vroucí přání je, přát vám nejupřímnější blahopřání, přejíce vám přání, které vám přejí známí, přátelé a&#160;personál.“</p>
			<p class="MLP_text ParaOverride-1">„Svou smrtí jsem sám vinen,“ napsal na kus papíru, který si přišpendlil na zimník.</p>
			<p class="MLP_text ParaOverride-1">Čtyři praktikanti v&#160;pisárně si ještě ani důkladně nepopoví­dali o&#160;záhadné smrti druhého kolegy, když objevil se sluha a&#160;řekl: „Praktikant Vencl k&#160;panu šéfovi!“</p>
			<p class="MLP_text ParaOverride-1">„Jdu!“</p>
			<p class="MLP_text ParaOverride-1">A&#160;pan šéf si s&#160;ním vyprávěl: „Pane Vencl, jste pilný, obratný, rozumný, skromný, bodrý a&#160;pracovitý.“</p>
			<p class="MLP_text ParaOverride-1">Atd. až po „Zde máte padesát korun.“ Atmosféra tajemství, záhady a&#160;neznámého zhoustla ještě víc. Dech smrti vanul kanceláří.</p>
			<p class="MLP_text ParaOverride-1">Praktikant Vencl si vůbec nic nevymyslil. Zemřel v&#160;skalních lomech v&#160;Kejích u&#160;Prahy, kde si přeřezal tepny na rukou. Zemřel, nezanechav po sobě ani řádky.</p>
			<p class="MLP_text ParaOverride-1">„Praktikant Košťák k&#160;panu šéfovi!“</p>
			<p class="MLP_text ParaOverride-1">„Jdu!“</p>
			<p class="MLP_text ParaOverride-1">Košták se dlouho bránil smrti. Celé dva dny se skrýval na Petříně a&#160;teprve třetího dne skočil z&#160;rozhledny. To byl již úplně pomaten a&#160;měl představu, že jeho šéf není speditérem, ale že má obchod s&#160;ptactvem a&#160;on že mu musí psát gratulaci ke stříbrné svatbě.</p>
			<p class="MLP_text ParaOverride-1">Tím se také vysvětluje, že v&#160;zápisníku našli na jedné stránce:</p>
			<p class="MLP_text ParaOverride-1">„Šťastné doby ať opět vzkvétají, stříbrná svatba ať opakuje se ročně, zdar v&#160;obchodě ať září, abyste vesele užíval a&#160;tisíce párů holubů, králíků, králiček i&#160;zlatých rybiček bylo v&#160;prodeji. Přeje vám Jan Košťák.“</p>
			<p class="MLP_text ParaOverride-1">V<span class="MLP_znak_kurziva_11b">&#160;</span>kanceláři pana Kobkána zbyli už jen dva praktikanti.</p>
			<p class="MLP_text ParaOverride-1">„Praktikant Havlík k&#160;panu šéfovi!“</p>
			<p class="MLP_text ParaOverride-1">„Jdu!“</p>
			<p class="MLP_text ParaOverride-1">Když napsal svou originelní gratulaci ve formě obchodního telegramu „Kobkán speditér, jmeniny, srdečná gratulace, známí, přátelé, personál“, probodl se kapesním nožem na záchodku Reprezentačního domu.</p>
			<p class="MLP_text ParaOverride-1">„Praktikant Pilař k&#160;panu šéfovi!“</p>
			<p class="MLP_text ParaOverride-1">Poslední z&#160;praktikantů, který zbyl v&#160;kancelářích speditérské firmy Kobkán, zbledl. Vytušoval nejasně, že za dveřmi šéfovy kanceláře leží původ té ohromné tragédie praktikantů speditérské firmy, tragédie, kterou svět ještě neviděl, a&#160;že to tajemné, záhadné a&#160;neznámé blíží se i&#160;k&#160;němu.</p>
			<p class="MLP_text ParaOverride-1">„Praktikant Pilař k&#160;panu šéfovi!“ opakoval sluha.</p>
			<p class="MLP_text ParaOverride-1">Poslední praktikant vstal a&#160;vykřikl zoufale: „Nejdu!“</p>
			<p class="MLP_text ParaOverride-1">V&#160;kanceláři byly čtyry bledé tváře: praktikantova, prokuristy, účetního a&#160;sluhova.</p>
			<p class="MLP_text ParaOverride-1">„Pane Pilaři,“ ozval se účetní, „pamatujte, co to mluvíte. To se ještě v&#160;Čechách nestalo, aby praktikant nešel, když pan šéf si pro něho posílá.“</p>
			<p class="MLP_text ParaOverride-1">„Nejdu,“ opakoval zoufale poslední praktikant, „nikam nepůjdu.“</p>
			<p class="MLP_text ParaOverride-1">Ve dveřích objevil se sám pan šéf. „Pane Pilaři, pojďte do kanceláře. Už pro vás dvakrát posílám.“</p>
			<p class="MLP_text ParaOverride-1">„Nejdu!“ zvolal poslední praktikant. „Když říkám, že nejdu, tak nejdu.“</p>
			<p class="MLP_text ParaOverride-1">Počal divoce rozhazovat rukama a&#160;křičel:</p>
			<p class="MLP_text ParaOverride-1">„Všichni šli, nebožtík Pecháček, nebožtík Klofanda, nebožtík Vencl, nebožtík Košťák, nebožtík Havlík. Jenom já nejdu, nikam nepůjdu.“</p>
			<p class="MLP_text ParaOverride-1">Vzal těžkou pokladní knihu a&#160;uhodil s&#160;ní do stolu. „Zůstanu sedět, nikam nepůjdu, všechno rozbiju, všechny vás pobiju. Já jsem kapitán Mohras, senzace celého světa, se svým nedostižným výjevem ve vzduchu. Nebojím se vás!“</p>
			<p class="MLP_text ParaOverride-1">Ošetřovatelé si na posledního praktikanta firmy Kobkán nemohou stěžovat. Má na svém chalátě pět knoflíků a&#160;každému ukazuje na knoflíky, počítá je a&#160;říká: „První je Klofanda, druhý Vencl, třetí Košťák, čtvrtý Havlík, pátý Pecháček, ne, tak to není. První je Pecháček, druhý je Klofanda, třetí je Vencl, čtvrtý Košták, pátý Havlík. Všichni šli, ale já nepůjdu, nikam nejdu!“</p>
			<p class="MLP_text ParaOverride-1">Lékaři pozbývají naděje, že se uzdraví. Jmeniny pana Kobkána přešly bez originelního blahopřání v&#160;novinách. V&#160;kancelářích sedí šest nových, svěžích praktikantů. Až do nových jmenin je doba hájení a&#160;šetření.</p>
		</div>
</body>
</html>