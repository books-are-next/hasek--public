<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-76</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-76" xml:lang="cs-CZ">
		<div class="Z-kladn--textový-r-meček">
			<p id="_idParaDest-151" class="MLP_uroven2_kapitola ParaOverride-1">Podivuhodné dobrodružství <br/>indického kačera v&#160;městském parku</p>
			<p class="MLP_text_bez1radku ParaOverride-1">Indický kačer z&#160;parku u&#160;Františkova nádraží nebyl oblíben u&#160;žádné z&#160;ptačí havěti, s&#160;kterou sdílel domek na ostrůvku rybníka pod umělým vodopádem. Myslil si příliš mnoho o&#160;sobě, poněvadž měl na hlavě korunku z&#160;kovově lesklého fialového chumáčku peří. Potloukal se sám a&#160;sám po cestách parku a&#160;žil z&#160;milodarů kolemjdoucích, hlavně vášnivě rád jedl preclíky.</p>
			<p class="MLP_text ParaOverride-1">Nasycen, hrdě večer vracel se mezi své druhy do ostrovního domku a&#160;uvelebil se v&#160;koutě zcela samotářsky, odpovídaje jen zlostným štěbetáním na poznámky velké pekinské husy a&#160;staré labutě.</p>
			<p class="MLP_text ParaOverride-1">„Vy jste protiva,“ volala pekinská husa, „pročpak nechodíte s&#160;námi po travnaté obrubě rybníka? Vždyť to děláme kvůli obecenstvu, aby se nám mohlo obdivovat vcelku. Jak to vypadá, když jeden jde tam, druhý tam. Co si o&#160;nás pomyslí, že nedržíme pohromadě?“</p>
			<p class="MLP_text ParaOverride-1">„Panáček si myslí,“ ozvala se chraplavě labuť, „že je z&#160;nás nejkrásnější.“</p>
			<p class="MLP_text ParaOverride-1">„Inu, každý nemá tak dlouhý krk jako vy,“ zlostně vybuchl indický kačer, „víte, že se říká: Dlouhý krk, krátký rozum. Snad naposled vy myslíte o&#160;sobě, že jste z&#160;nás nejhezčí? Co vy vyvádíte, je k&#160;nepochopení. Předešle mne to překvapilo. Vy jste celá bílá, ale mláďata jste měla černá. To mně laskavě vysvětlete. Takovou ostudu neudělá nikdy žádná z&#160;našich indických kachen. S&#160;nebožkou jsme měli děti právě tak krásně pestře zbarvené, modře-žlutě-zeleně. Stejně tak krásné děti, jako jsme my. Vy máte být na co pyšnou. Snad na to, jak kroutíte krkem? Vždyť hrajete komedii. Jakmile je víc lidí u&#160;zábradlí, vyplujete na rybník, kroutíte sebou, ponořujete krk bez příčiny do vody, otočíte se k&#160;obecenstvu, opět krkem kroutíte a&#160;pak si na vodě uprostřed vší krásy počnete hledat na křídlech čmelíky. A&#160;lidé se vám obdivují.“</p>
			<p class="MLP_text ParaOverride-1">„To právě chce,“ podotkla pekinská husa.</p>
			<p class="MLP_text ParaOverride-1">„Ale ta sláva netrvá dlouho,“ pokračoval indický kačer, „jakmile vylezete z&#160;vody, vypadáte tak strašně uboze.“ Klátíte sebou ze strany na stranu, břicho ohromné sotva vlečete a&#160;ty vaše krátké, ošklivé nohy! A&#160;přitom jste předešle s&#160;takovou drzostí řekla jednomu vrabci, když se hnal pro kousek preclíku: Odletíš, uličníku, což nevidíš, že reprezentuji vodní ptactvo? Pěkná reprezentace, sotva se hýbete, a&#160;pak to tlusté břicho a&#160;ten dlouhý krk, který nevydrží, aby se nekroutil, a&#160;který vám padá až na zem, takže se divím vždy, když vás tak pozoruji, že jste si ho už dávno neotloukla…</p>
			<p class="MLP_text ParaOverride-1">„Že vás štípnu,“ zasyčela uraženě labuť.</p>
			<p class="MLP_text ParaOverride-1">„Zkuste to, vždyť se sotva zvednete, copak ostatně myslíte, že jsem nějaký vrabec? A&#160;nekruťte tolik očima, aby vám nevylezly.“</p>
			<p class="MLP_text ParaOverride-1">Do hádky vložila se pekinská husa. „Poslyšte, pane, věřte, že nás velmi mrzí, že jsme se kdy s&#160;vámi seznámily. Neviděla jsem nikdy takového nafoukance. Jinému kritizujete chůzi a&#160;sám se přitom tak hnusně batolíte.“</p>
			<p class="MLP_text ParaOverride-1">„Já že se batolím, to mně ještě nikdo neřekl, vy míšenče.“</p>
			<p class="MLP_text ParaOverride-1">„Kdo je míšenec?“</p>
			<p class="MLP_text ParaOverride-1">„Vy, má zlatá. Myslíte o&#160;sobě, že jste pekinská husa. Že jste husa, o&#160;tom nepochybuji, ale zdali pekinská, to je opět něco jiného. Znal jsem vaši paní máti, ta byla ze Sadské, a&#160;pak zde měli kříženého pekinského kačera, jehož matka byla divoká husa. A&#160;to je váš rodokmen. Já jsem z&#160;Indie.“</p>
			<p class="MLP_text ParaOverride-1">„Vy že jste z&#160;Indie, vy jste z&#160;Neratovic. Říkal to hlídač jedněm pánům, kteří se ho ptali, kde by se dostal takový exemplář, jako jste vy.“</p>
			<p class="MLP_text ParaOverride-1">„Já že jsem exemplář?“</p>
			<p class="MLP_text ParaOverride-1">„Zajisté, zcela obyčejný exemplář. Dokonce vás ani matka nevyseděla, vy jste z&#160;umělé líhně. A&#160;tu drzost jste měl, že když jste sem prvně mezi nás přišel, počal jste křičet, že jste přímo přilétl z&#160;Indie.“</p>
			<p class="MLP_text ParaOverride-1">„Dejte už pokoj s&#160;tím věčným hádáním,“ ozval se melancholický čáp, „raději mně řekněte upřímně, narostou mně někdy přistřižená křídla, abych mohl odletět? Vždyť je to k&#160;nevydržení, stále poslouchat jedno a&#160;totéž.“</p>
			<p class="MLP_text ParaOverride-1">„Stejně jako poslouchat vaše neustálé vzdychání,“ poznamenala labuť, „každý den nám vypravujete o&#160;tom, že jste od Šestovic z&#160;luk nad Metují, že tam bylo plno žab a&#160;že nejste zvyklý na moučná jídla, jako jsou preclíky.“</p>
			<p class="MLP_text ParaOverride-1">„Musíme si na všechno zvyknout,“ ozval se indický kačer, „když jsem byl v&#160;Indii…“</p>
			<p class="MLP_text ParaOverride-1">„Vida ho, zas už lže,“ rozkřikla se na něho pekinská husa a&#160;počala hrozivě syčet.</p>
			<p class="MLP_text ParaOverride-1">„Milá paničko,“ řekl kačer, pomalu se zvedaje, „věřte mně, že nemusím s&#160;vámi být pod jednou střechou. Nejste proti mně nic.“ Odbatolil se ke vchodu a&#160;v&#160;nočním temnu plul přes rameno rybníku ke křovinám.</p>
			<p class="MLP_text ParaOverride-1">„Já jsem od Šestovic z&#160;luk nad Metují,“ zabručel čáp usínaje. Pekinská husa zasyčela ještě nějaké nadávky směrem, kde brázdil vodu domýšlivý indický kačer, labuť vnořila si krk a&#160;hlavu dozadu v&#160;jemné peří perutí. Pak ještě někde zapískla vodní krysa a&#160;již bylo v&#160;domku ticho a&#160;klidno.</p>
			<p class="MLP_text ParaOverride-1">A&#160;indický kačer bezdomek statečně batolil se opuštěnými cestičkami, zametaje v&#160;rozčilení občas ocasem drobný písek za sebou. „Je to ale impertinence,“ zasyčel pro sebe, „vyhnat mne do noci.“</p>
			<p class="MLP_text ParaOverride-1">Připadalo mu ve tmě vše tak podivným. Nikdo tudy nekráčel, aby se mu obdivoval a&#160;drobil mu preclík, který vždy chvatně pojídal, aby přišla řada ještě na jiné dětičky. Byly to takové milé chvíle, kdy jedna vychovatelka vykládala o&#160;něm svým svěřencům, že je to bažant.</p>
			<p class="MLP_text ParaOverride-1">Teď bylo ale takové smutné ticho vůkol. Jen nějaký kocour přešel kolem něho, svítě dychtivě očima. Neodvážil se však učinit na něho útok, neboť on statečně zakejhal a&#160;dál pajdal tmou hrdý a&#160;rozčilený. Kocour se dlouho na něho díval a&#160;počal se potloukat kolem pasti na kočky.</p>
			<p class="MLP_text ParaOverride-1">Indický kačer vyšel z&#160;parku a&#160;dal se Sadovou třídou, kolem budky, kde klímal zřízenec potravní daně. Na rohu Sadové třídy, když zahnul směrem k&#160;Žižkovu, někdo se k&#160;němu přiblížil.</p>
			<p class="MLP_text ParaOverride-1">„Co tady děláš, indický kačere?“ slyšel nad sebou hlas, podivný a&#160;nejistý. „Neznáš už pana Malinu?“</p>
			<p class="MLP_text ParaOverride-1">„Zabloudil jsi, chudáku,“ pokračoval týž hlas, „ty jsi zabloudil, už se na mne nepamatuješ. Já jsem přece pan Malina, který ti vždy nosil preclík se slečnou Otylkou. Počkej, neodcházej,“ prosil týž hlas, „už ti se slečnou Otylkou nebudu dávat preclíky. Ona už krmí kachny s&#160;jiným. Posaď se, příteli, ke mně.“</p>
			<p class="MLP_text ParaOverride-1">Pan Malina rozněžněn sedl si ke kačerovi, který ho nepoznával, poněvadž vypadal trochu podivně. Byl bez klobouku a&#160;límec měl rozevřen.</p>
			<p class="MLP_text ParaOverride-1">Položil si ho na klín a&#160;dal se do pláče. „Krmí kachny s&#160;jiným,“ opakoval plačtivě, „teď chodívá do Stromovky.“</p>
			<p class="MLP_text ParaOverride-1">Muž se utišil. „Víš co?“ řekl, drže indického kačera za nohu, „vrátím tě, odkud jsi přišel.“ Vstal, a&#160;nedbaje žalostného kejhání kačera, dal si ho pod paždí a&#160;zmizel s&#160;ním ve tmách Sadové třídy.</p>
			<p class="MLP_text ParaOverride-1">U&#160;potravní daně byl zastaven výběrčím, který se právě probudil z&#160;rozespalosti. „Copak to nesete?“</p>
			<p class="MLP_text ParaOverride-1">„Našel jsem indického kačera, který utekl z&#160;parku, tak ho zas do parku nesu.“</p>
			<p class="MLP_text ParaOverride-1">„Odkud jdete?“</p>
			<p class="MLP_text ParaOverride-1">„Ze Žižkova.“</p>
			<p class="MLP_text ParaOverride-1">„To musíte platit z&#160;něho akcíz.“</p>
			<p class="MLP_text ParaOverride-1">„Ale vždyť ho nesu do parku.“</p>
			<p class="MLP_text ParaOverride-1">„To už je Praha.“</p>
			<p class="MLP_text ParaOverride-1">„Já myslím,“ řekl pan Malina, opíraje se o&#160;výběrčí budku, „že konám dobrý skutek.“</p>
			<p class="MLP_text ParaOverride-1">„Nemohu vám pomoci,“ řekl výběrčí potravní daně ledovým hlasem, „je to živá drůbež, tak z&#160;ní musíte platit akcíz. Nebo nesmíte s&#160;ní do Prahy.“</p>
			<p class="MLP_text ParaOverride-1">Pan Malina počal něco mluvit o&#160;bezpečnostních orgánech, a&#160;že půjde na policii. A&#160;vydal se poznovu do tmy Sadové třídy. Slyšel již kroky hlídky a&#160;mohl také již říci: „Dovolte, pánové…“</p>
			<p class="MLP_text ParaOverride-1">Policejní hlídka se zastavila. Jeden ze strážníků prohlédl si příchozího. Nevzbuzoval nijaké důvěry ten muž, držící pod paždí živého kačera v&#160;tak pozdní hodině noční.</p>
			<p class="MLP_text ParaOverride-1">„Kde jste sebral toho ptáka?“ stručně otázal se mladší strážník.</p>
			<p class="MLP_text ParaOverride-1">„Našel jsem ho, prosím, je z&#160;parku.“</p>
			<p class="MLP_text ParaOverride-1">„To je hezké, vy tedy nosíte po nocích zvířata z&#160;parku,“ řekl starší, významně se zachmuřuje, „velmi hezké od vás. Půjdete na strážnici. A&#160;neste to zvíře trochu lidsky.“</p>
			<p class="MLP_text ParaOverride-1">Pan Malina pokusil se o&#160;to, aby vysvětlil nejlepším způsobem, jak se s&#160;tím kačerem setkal. Nedařilo se mu to. Pletl páté přes deváté. Mluvil něco o&#160;slečně Otýlii, která s&#160;jiným krmí kachny, zapřísahal je, aby mu věřili, že je pan Malina, mluvil o&#160;akcízu, že ho chtěl přenést do Prahy, a&#160;o&#160;preclíkách. Nebylo možno si z&#160;toho nic vybrat. Slyšel ještě poznámku: „Tak jste ho tedy chytil na preclík.“</p>
			<p class="MLP_text ParaOverride-1">Na komisařství se to konečně vysvětlilo. Řádně se legitimoval, vystřízlivěl a&#160;mluvil lépe logicky. Byl propuštěn a&#160;policejní hlídka odnášela indického kačera do parku.</p>
			<p class="MLP_text ParaOverride-1">Dnes indický kačer mlčky sedává v&#160;domku na ostrůvku rybníka, je tichý, zádumčivý a&#160;neodpovídá ani na největší impertinence pekinské husy a&#160;staré labutě.</p>
			<p class="MLP_text_-0-12-">Jen předešle s&#160;povzdechem řekl k&#160;čápovi, který sentimentálně opakoval, že na světě už nejsou asi žádné žáby: „Ach, milý brachu, na světě se dějí ještě horší věci…“</p>
			<p class="MLP_dopis_podpis_-I- ParaOverride-1">Světozor – 1914/15, č. 20, 29/1</p>
		</div>
</body>
</html>