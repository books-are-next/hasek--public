<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-50</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-50" xml:lang="cs-CZ">
		<div class="Z-kladn--textový-r-meček">
			<p id="_idParaDest-90" class="MLP_uroven2_kapitola ParaOverride-7">Nedělní zábavná příloha</p>
			<p class="MLP_text_uprostred_-I- ParaOverride-1">Literární humoreska</p>
			<p class="MLP_text_bez1radku_-12-0- ParaOverride-1">Byl jsem pověřen úkolem redigovat nedělní zábavnou přílohu jednoho deníku a&#160;seznal jsem, že obětavost lidská je nevyčerpatelně ohromná. Jest tisíce lidí na světě, kteří si přejí z&#160;plného srdce, aby další tisíce a&#160;tisíce lidí bavili se jejich povídkami buď v&#160;neděli ráno při kávě, nebo po obědě. Obětavost lidská jest nevyčerpatelná a&#160;zasahuje do všech kruhů.</p>
			<p class="MLP_text ParaOverride-1">„Jen kdyby mohli lidé číst mou věc!“, toť heslo, které zmítá všemi stavy, muži i&#160;stejně ženami.</p>
			<p class="MLP_text ParaOverride-1">Sedím v&#160;redakci, kouřím doutník a&#160;netuším nic zlého. Někdo zaklepá&#160;– ani se nehnu, poněvadž jsem tu bohem v&#160;tomto pokojíku. Hrubě řeknu: „Vejděte!“ a&#160;pokynu návštěvnici, aby si usedla na židli. Ta židle je tak postavena, že návštěva musí se buď dívat na mne, nebo na redakční koš.</p>
			<p class="MLP_text ParaOverride-1">Podívám se na návštěvnici. Jest to dáma v&#160;prostředních letech, velmi čilá, poněvadž se nepokojně vrtí, a&#160;než mohu říct: „Přejete si?“&#160;– již sama spustí:</p>
			<p class="MLP_text ParaOverride-1">„Dle mého mínění jest našim dívkám nejvíce třeba sebe si vážiti; to není sobectví, pane redaktore, ani domýšlivost. Dívky mají ctít svou vlastní duši, neboť jest bílá a&#160;čistá, svou vlastní vůli, neboť je dobrá, své vlastní tělo, aby bylo něžnou schránkou dívčích ctností. Dívka, jež věří jiným…“</p>
			<p class="MLP_text ParaOverride-1">„Dovolte, prosím!“</p>
			<p class="MLP_text ParaOverride-1">Nedbá a&#160;pokračuje: „… více nežli sobě, jež řídí se cizím svědomím a&#160;vlastní city míjí lhostejně, ano i&#160;za ně se hanbí, není dívkou, jakých potřebuje vlast a&#160;národ. Jest to pane redaktore, třtina zmítaná sterými větry, která konečně se zlomí nebo upadne v&#160;močál. Přeji si, aby dívky často četly tato moje slova, a&#160;proto vám přináším, pane redaktore, povídku pro nedělní zábavnou přílohu vašeho listu, kde jsem vložila tato slova do úst hrdince malého románu, která poznala život.“</p>
			<p class="MLP_text ParaOverride-1">Vytahuje z&#160;kabelky objemný rukopis a&#160;pokračuje: „Má slova plynou z&#160;upřímné vůle, aby čtenáři byli šťastni a&#160;aby si jich vážili, poněvadž tištěné slovo má velký vliv na charakter, pane redaktore.“ Vstává a&#160;táže se: „Kam mám si jít pro honorář, pane redaktore?“</p>
			<p class="MLP_text ParaOverride-1">Vstávám také a&#160;pravím, že si věc přečtu, a&#160;bude-li se hodit, že…</p>
			<p class="MLP_text ParaOverride-1">Přerušuje mne: „Číst nemusíte nic, pane redaktore, dejte to jen do tiskárny, a&#160;prosím vás o&#160;poukázku na honorář, či platíte sám, anebo kam mám jít?“</p>
			<p class="MLP_text ParaOverride-1">Přitáhne židli ke stolu, sedne si a&#160;otevře tobolku.</p>
			<p class="MLP_text ParaOverride-1">Víte, že vám povídám, že dva redakční sluhové měli co dělat, než ji vyvedli před redakci?</p>
			<p class="MLP_text ParaOverride-1">Netrvalo to ani pět minut, objeví se mladý muž. Dlouhé vlasy měl sčísnuty dozadu jako bruselský trpasličí pinč, klaní se hluboce a&#160;praví, že se osměluje přijít s&#160;prosbou, zdali bych nebyl tak laskav a&#160;nebyl mu nápomocen na jeho dráze spisovatelské a&#160;neporadil mu a&#160;nevybral z&#160;této řady povídek, které si osmělil přinést, a&#160;nepřepracoval, nepřepiloval. Cítí v&#160;sobě nadání, ale poněvadž doposud neměl příležitost něco otisknout, není znám veřejně.</p>
			<p class="MLP_text ParaOverride-1">Posadil se do židle a&#160;pokračoval, rozkládaje spoustu papírů, že osmělí se přečíst začátek jedné povídky, ale napřed že si dovolí zmínit se o&#160;způsobu, jakým si počíná při sepisování, o&#160;kterém myslí, že jest ten pravý. Poněvadž jest začátečníkem, uchyluje se ku moderním osvědčeným autorům; na samostatnou práci doposud se neodvážil, totiž na úplně samostatnou, neboť necítí se ještě dosti silným a&#160;schopným. Jeho miláčkem je d’Annunzio, vedle celé řady jiných světových autorů, starších či mladších. Béře tedy věty do svých povídek z&#160;nejproslulejších spisovatelů všech věků. Sáhne pro větu i&#160;do Tacita, Platóna a&#160;jiných autorů. Jest to práce velice těžká. Začátek prvé povídky zní: „Odpolední zaměstnání v&#160;šesté setnině chýlilo se ku konci!“&#160;– to je z&#160;Kuprina.&#160;– „Tu leží natažen před boudou, huňatou hlavu maje přitlačenu k&#160;tlapkám.“&#160;– toť d’Annunzio.&#160;– „Hošík nablízku stojící se zvedl a&#160;naplnil u&#160;studny zpola rozbitý hrnec…“&#160;– toť z&#160;Balzaka.&#160;– „Vedle stojící mladý právník rozhlédl se po obloze, na níž nebylo ani mráčku.“&#160;– Toť Maupassant, ale „nebylo ani mráčku“, to je původní obrat.&#160;– Pokračoval:</p>
			<p class="MLP_text ParaOverride-1">„Nyní jsem nalezl v&#160;Tolstého povídce Týden v&#160;Tureněvě velmi krásný popis zařízení venkovského sídla. Nemeškal jsem, a&#160;musil jsem to tedy spojit a&#160;napsal jsem: Slunce, na které se mladý právník díval, svítilo na prosté venkovské sídlo, a&#160;již přišel Tolstoj: Dveře ložnice otvíraly se na chodbu bývalých místností lokajských. Na konci chodby točité schodiště vedlo nahoru do devíti panských pokojů, kam nyní nikdo nechodil. Tím jsem skončil kapitolu. Druhá kapitola začíná větou z&#160;Rousseaua, z&#160;knihy O&#160;smlouvě společenské: Chci zkoumati, může-li v&#160;občanské ústavě býti nějaké oprávněné a&#160;bezpečné pravidlo…“</p>
			<p class="MLP_text ParaOverride-1">Vynesl jsem mladíčka na chodbu. Za chvíli se vrátil. „Zapomněl jsem zde klobouk,“ pravil nesměle, bera klobouk z&#160;věšáku. „Mohl bych snad čekat na odpověď v&#160;Listárně redakce?“</p>
			<p class="MLP_text ParaOverride-1">Tak jsem se s&#160;ním zas dřel na chodbu.</p>
			<p class="MLP_text ParaOverride-1">Za čtvrt hodiny přišla nová návštěva: Starší pán s&#160;obnošeným, rozchlupaceným cylindrem. Tvářil se velice vážně.</p>
			<p class="MLP_text ParaOverride-1">„Osměluji se,“ řekl důrazně, „vás navštívit. Vím, že páni redaktoři neradi dlouho se baví s&#160;návštěvníky, a&#160;proto to vyjednáme zcela krátce. Vaší snahou jest čtenářům nedělní zábavné přílohy poskytnout krásno, neboť jsou mnohé duše vašich čtenářů tak šťastné, že podléhají plně dojmu krásy a&#160;nechávají se jí nésti směrem, který ukazuje na dráhy, které vedou ven ze střízlivého, rozumového ocenění věci. Neříkám, pane redaktore, že takový stav mysli jest právě ta úprava, ze které může vyjíti snad kritické posuzování a&#160;analýza krásna…“</p>
			<p class="MLP_text ParaOverride-1">Muž, který chtěl tu záležitost se mnou brzy skoncovat, se nato posadil a&#160;pokračoval: „Pravda jest, že krása povídky dovede uchvátit dojmem přímo živelným, a&#160;vím, že jest možnost oblažit čtenáře, poskytneme-li jim krásnou povídku. Mám doma vskutku pěkné věci, které jsem přichystal pro váš list. Nevzal jsem je s&#160;sebou, poněvadž jsem zprvu ani nevěděl, že půjdu kolem. Náhoda však vedla mne kolem redakce a&#160;tu jsem se rozhodl, že vám oznámím své rozhodnutí, uveřejnit je právě ve vaší zábavné příloze. Abychom to tedy skoncovali, dejte mně à&#160;conto honoráře čtyřicet korun!“</p>
			<p class="MLP_text ParaOverride-1">To už přesahovalo všechny meze. Stal jsem se hrubým na drzého chlapa, a&#160;ten mne přetáhl holí. Samo sebou se rozumí, že jsme ho s&#160;redakčním sluhou také pěkně spořádali, ale od té doby myslím, že je přece jen lepší být podomkem v&#160;hotelu netěšícím se dobré pověsti než redigovat zábavnou přílohu při tak rozšířené lidské obětavosti živit duši čtenářů krásnem!</p>
		</div>
</body>
</html>