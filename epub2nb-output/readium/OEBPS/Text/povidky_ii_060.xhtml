<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-57</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-57" xml:lang="cs-CZ">
		<div class="Z-kladn--textový-r-meček">
			<p id="_idParaDest-117" class="MLP_uroven2_kapitola ParaOverride-1">Tragický konec sekundána Petišky</p>
			<p class="MLP_text_bez1radku ParaOverride-1">Měsíc redigoval jsem krajinský list Dřevické zájmy se zábavnou přílohou Jitřenka, kam psal kdekdo, koho jen napadlo, že má spisovatelský talent. Proč jsem odtamtud odešel, snad pochopí každý, kdo bude číst tuto zpověď nešťastného, uštvaného člověka, a&#160;odpustí mé hříšné duši. Píši to s&#160;přesvědčením, že snad přece se vyskytne dobrý člověk, který mne polituje, který nade mnou snad zapláče.</p>
			<p class="MLP_text ParaOverride-1">Proč jsem odtamtud odešel? Spíše měl bych položit otázku, proč mne vyvedli z&#160;redakce za město, proč mně svázali řetízky ruce a&#160;četníky dali dopravit k&#160;zemskému trestnímu soudu.</p>
			<p class="MLP_text ParaOverride-1">Proč? Proto, že jsem zabil sekundána Petišku v&#160;redakci, v&#160;redakčních hodinách a&#160;mrtvolu spálil i&#160;s&#160;jeho rukopisy po částech v&#160;redakčních kamnech. A&#160;když poslední jeho rukopis a&#160;poslední jeho palec u&#160;ruky dohořel, vypil jsem klidné čtvrtku vína (neboť rozčtvrcení tohoto ubohého sekundána dalo mně mnoho práce), zapálil si doutník a&#160;šel jsem se udat.</p>
			<p class="MLP_text ParaOverride-1">Prosím, aby nikdo nevykládal si ve zlém mé jednání. Tak, jak je zde napsána, budou slyšet moji zpověď i&#160;páni porotci. Před porotou jinak se hájit nebudu. Žádám jen nyní, aby čtenáři opatrně četli tyto řádky, které jim náležitě osvětlí, proč jsem zabil sekundána Petišku.</p>
			<p class="MLP_text ParaOverride-1">Jak jsem se již na začátku zmínil, je k&#160;Dřevickým zájmům přidávána zábavná příloha Jitřenka. Dřevické zájmy jsou jak orgánem městské rady, tak i&#160;orgánem okresního výboru a&#160;osobním orgánem městského starosty. Platu měl jsem od města sice jen sto dvacet korun měsíčně, ale za každou podařenou nadávku a&#160;senzační odhalení ze soukromého života osobních nepřátel městského starosty nebo pánů městských radních byl jsem zvlášť honorován. Za každou lokálku, ve které jsem spílal opozici, dostával jsem deset haléřů za řádek a&#160;věta, ve které stálo kupř.: „Víme, že onen mrzák jmenuje se Hubáček a&#160;že toto zmrzačené individuum má krám na dolním předměstí.“, ta věta honorována byla korunou.</p>
			<p class="MLP_text ParaOverride-1">Mohl jsem tehdy, jak vidno, pěkně vyjíti s&#160;penězi a&#160;o&#160;nadávky nebylo nouze. Aby se pak v&#160;listě nehemžilo samými domácími dobytčaty, zavedl jsem i&#160;jiná zvířata do svých útoků, kraby a&#160;homary<span class="CharOverride-1"><span id="footnote-016-backlink"><a class="_idFootnoteLink _idGenColorInherit" href="../Text/povidky_ii_060.xhtml#footnote-016">17</a></span></span>, sarančata, mšice, bagoly, paviány, puchýřníky a&#160;podobné, s&#160;kterými jmény jsem dovedl tak obratně zacházeti, že napadení v&#160;opravě, kterou nám zasílali, nestačili vyvraceti: „Není pravdou, že jsem bagolem africkým, nýbrž jest pravdou, že jmenuji se Roubíček Petr a&#160;pocházím z&#160;Příbrami. Není dále pravdou, že jsem paviánem, nýbrž jest pravdou, že ve zdejším místě jsem usedlý již od roku 1882. Není dále pravdou, že jsem puchýřníkem atd.“ Tato „zaslána“ a&#160;„opravy“ uveřejňoval jsem ochotně a&#160;provázel patřičnými případnými poznámkami, že kupř.&#160;– v&#160;případě pana Roubíčka nejde o&#160;bagola afrického, nýbrž o&#160;bagola australského, a&#160;že pan Roubíček správné rozlišuje oba druhy, když tvrdí, že není bagolem africkým. Co se pak týče toho, že byl nazván paviánem, jsme toho názoru, že nejedná se o&#160;paviána pláštíkového, nýbrž o&#160;zcela obyčejného paviána, psohlavou opici nejhoršího druhu…</p>
			<p class="MLP_text ParaOverride-1">Takovým způsobem jsem si získával stále více sympatií a&#160;lidé si mne vážili.</p>
			<p class="MLP_text ParaOverride-1">Bohužel, štěstí mé netrvalo dlouho. Bylo v&#160;to právě o&#160;prázdninách, kdy vrátil se syn městského radního Petiška, žák druhé třídy gymnaziální, z&#160;okresního města domů, a&#160;ještě téhož dne večer mne starý pan Petiška v&#160;redakci navštívil a&#160;jako mimochodem podotkl, že jeho hoch Venoušek je velice chytrý, bystrý chlapík, otevřená hlava. Ačkoli je hochovi teprve čtrnáct let, jeví prý neobyčejné spisovatelské nadání. Zejména výtečně se mu daří kratší črty. Když mu bylo šest let, sám si z&#160;hlavy vymyslil blahopřání k&#160;jmeninám dědečkovým. V&#160;devíti letech psal již básničky, roztomilé básničky s&#160;vlasteneckým koncem, kde vítězí Přemyslovci nad Tatary. Když chodil do páté třídy, složil panu řediteli básničku: „Bůh dej Vám, pane řediteli, mnoho štěstí, ať vidíte jen, všude růže kvésti a&#160;nesejdete nikdy v&#160;žití scestí, nás račte dále ku vzdělání vésti. Přidal jsem k&#160;tomu pět lahví moselského vína,“ podotkl, „a&#160;uzené selátko, a&#160;ředitel byl přímo unesen.“ Pravil dále, že Venoušek bude jednou jistě slavným.</p>
			<p class="MLP_text ParaOverride-1">„Do té doby stále si píše pro sebe. Výborné věci, jak říkám, poněvadž já literatuře rozumím, neboť předplácím Máj. Jsou to hluboké věci, črty plné života a&#160;bude jistě jen ozdobou vašeho listu, když otisknete v&#160;Jitřence jeho črty. Hoch dává si jméno Jan Trnita z&#160;Čimelic. Aristokrat, jak říkám. Co se pak týče pravopisu, hledí se vyhnout pravopisným chybám.“</p>
			<p class="MLP_text ParaOverride-1">Po tomto úvodu předložil mně črty sekundána Petišky (Jana Trnity z&#160;Čimelic) a&#160;opustil mne s&#160;přátelským stisknutím ruky. Vzal jsem první črtu a&#160;četl:</p>
			<p class="MLP_text ParaOverride-1">Něco z&#160;dějin řeckých. Když Pausanias dobyl vítězství nedaleko města Ariména, přihodilo se, že se zamiloval do věštky delfické a&#160;poslal jí osm otroků se zlatým nádobím. Otroci však zlaté nádobí prodali a&#160;utekli do Malé Asie, kde si založili hospodářství a&#160;pěstovali na polích žito a&#160;ječmen. Mezitím Pausanias, dozvěděv se o&#160;zpronevěře otroků, vyslal za nimi válečnou loď, která se však na cestě setkala s&#160;perským loďstvem a&#160;byla zajata. Když se o&#160;tom Pausanias dozvěděl, kázal moře zbičovat a&#160;odebral se sám do Delf. V&#160;Delfách navštívil svatyni a&#160;byl řízně odbyt kněžími, když se snažil vniknout do věštírny kněžky. Od té doby scházel Pausanias na těle i&#160;na duchu, a&#160;když umíral, byla jeho poslední slova, aby Řekové ve svornosti hledali spásu. A&#160;tak i&#160;my Čechové máme být svornými!</p>
			<p class="MLP_text ParaOverride-1">Druhá črta zněla: Smrt kostelníka u&#160;sv. Trojice v&#160;Praze. Na Novém Městě pražském žil za časů švédských válek kostelník Melichar. Když zrádný důstojník Otovalský, nešlechetný syn národa, rozboural hradby, aby se tudy dostali Švédové do Prahy, byl kostelník Melichar u&#160;sv. Trojice prvním, který počal zvonit na poplach. Poněvadž však neměl pomocníka, musel zvonit sám. Zasažen švédskou koulí, vypustil svého šlechetného ducha a&#160;tak si sám zvonil na pohřeb, vyburcovav studenty k&#160;boji se sveřepými Švédy. Byl po skončení války třicetileté s&#160;velkou slávou pohřben a&#160;každého roku rozezvučí se ve výroční den smrti samy zvony ve věži starobylého kostelíka.</p>
			<p class="MLP_text ParaOverride-1">Třetí črta zněla: Mladý může, starý musí. Výměnkář Václav ležel na loži smrtelném a&#160;dal si k&#160;sobě zavolati své vnuky, kterým pravil s&#160;pohnutím, dříve než skonal v&#160;náručí svých synů: „Mladý může, starý musí.“ A&#160;do roka se uskutečnilo proroctví starého výměnkáře Václava, neboť napřed zemřel nejmladší jeho vnuk Robert, hned po něm Kristian, pak Josef, nato Vratislav a&#160;krátce po něm Břetislav. Do roka pomřela všechna vnoučata, takže opuštěná babička mohla směle říci nad rovy malých rabátek: „Mladý může, starý musí!“</p>
			<p class="MLP_text ParaOverride-1">Čtvrtá črta zněla: Jaro ve vesnici! Jakmile slunce zasvitne, rozproudí se ve vesnici jaro a&#160;veselý život, poněvadž vylézají brouci ze svých doupat a&#160;lezou po trávě. Někdy i&#160;motýl přeletí vesničanům přes cestu a&#160;v&#160;okolí vesnic pěstují sedláci obilí. Na věži kostelíka usadí se občas ptáci, kteří se dívají na vesničany a&#160;všemožné pečují o&#160;mláďata. A&#160;proto volám ke všem pilným rolníkům: „Je jaro ve vsi, jaro je tu!“</p>
			<p class="MLP_text ParaOverride-1">Pátá črta zněla: Nechoď za školu! Ve velkém městě usnesli se dva hoši, že půjdou za školu, aby se vyhnuli početnímu úkolu. Blízko města byl rybník a&#160;oba hoši šli se koupat. Poněvadž neuměli plavat, byli by se málem utopili a&#160;jen s&#160;velkou námahou byli vytaženi. Početnímu úkolu však neušli, neboť ten den učitel odložil početní úkol na druhou středu. Z&#160;toho jest vidět, v&#160;jaké nebezpečí vrhají se nesvědomití školáci.</p>
			<p class="MLP_text ParaOverride-1">Velectění! Nedovedete si představit, v&#160;jakém duševním stavu jsem byl po přečtení tohoto pátého příspěvku sekundána Petišky.</p>
			<p class="MLP_text ParaOverride-1">Večer přišla jeho teta a&#160;přinesla nových dvacet jeho črt.</p>
			<p class="MLP_text ParaOverride-1">Druhého dne ráno přišel otec Venouška Petišky a&#160;přinesl nových deset črt.</p>
			<p class="MLP_text ParaOverride-1">V&#160;poledne téhož dne přinesla mně jeho sestra novou práci Venouška Petišky, kterou mně přečetla se zápalem. Byla to úvaha Proč studující středních škol vypichují ptáčátkům oči. Líčil tam živými barvami, jak se to dělá, chceme-li ptákům vypíchati oči, a&#160;jak potom pronásledují nás v&#160;stáří výčitky svědomí.</p>
			<p class="MLP_text ParaOverride-1">„Píše také delší povídku,“ řekla jeho sestra „a&#160;přijde vám přečíst začátek!“ Co jsem si měl počíti? Koupil jsem si revolver.</p>
			<p class="MLP_text ParaOverride-1">Druhého dne přišel skutečné ubohý sekundán a&#160;důvěrně mně podal ruce.</p>
			<p class="MLP_text ParaOverride-1">Zamkl jsem za ním dveře a&#160;řekl mu: „Vy chcete psát i&#160;delší povídky?“</p>
			<p class="MLP_text ParaOverride-1">Kývl hlavou.</p>
			<p class="MLP_text ParaOverride-1">„Budete hodně psát, neustále psát, posílat mně příbuzné, aby mně vaše věci četli?“</p>
			<p class="MLP_text ParaOverride-1">„Ano!“</p>
			<p class="MLP_text">To bylo také jeho poslední slovo. Nač se o&#160;tom rozšiřovat? Zastřelil jsem ho s&#160;rozkoší. Nechť veřejnost sezná, zda jsem nejednal správně. Zabil jsem nového Q.&#160;M.&#160;Vyskočila!</p>
			<p class="MLP_dopis_podpis_-I- ParaOverride-1">Karikatury – 1910</p>
			<hr class="HorizontalRule-1"/>
			<div class="_idFootnotes">
				<div id="footnote-016" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/povidky_ii_060.xhtml#footnote-016-backlink">17</a>  Humry. <span class="CharOverride-2">Pozn. red.</span></p>
				</div>
			</div>
		</div>
</body>
</html>