<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-40" xml:lang="cs-CZ">
		<div class="Z-kladn--textový-r-meček">
			<p id="_idParaDest-71" class="MLP_uroven2_kapitola ParaOverride-1">Terciánská vzpoura</p>
			<p class="MLP_text_bez1radku ParaOverride-1">Terciáni Zahrádka a&#160;Roztočil pojali šlechetný úmysl, že sprovodí ze světa svého třídního profesora Hubera. Dlouho již v&#160;nich všechno vřelo a&#160;nedostatečné známky z&#160;řečtiny, kterými je stíhal osud, rozšiřovaly stále víc a&#160;více propast, která byla mezi nimi a&#160;jejich třídním profesorem. A&#160;jako při velikých dějinných převratech stačila již jen malá jiskra, aby to propuklo.</p>
			<p class="MLP_text ParaOverride-1">A&#160;tou jiskrou bylo několik řádek z&#160;Cornelia Nepota, kde starý římský spisovatel líčí, jak Solón zbavil Athéňany tyrana Kleona.</p>
			<p class="MLP_text ParaOverride-1">A&#160;požár vzpoury rozdmýchal ještě víc profesor Huber, když téhož dne zavolal po sobě Zahrádku a&#160;Roztočila na stupínek.</p>
			<p class="MLP_text ParaOverride-1">Oba tam šli jako na popravu se cvičebnicemi řeckými, zatímco profesor Huber díval se na ně, sedě na židli za katedrou, zrakem krajty tygrovité, která hypnotizuje malá prasátka hozená jí do klece tak, že strnule lpí na jednom místě.</p>
			<p class="MLP_text ParaOverride-1">„Tak čtěte, Zahrádko, čtvrtou větou počínaje z&#160;posledního cvičení,“ ledově řekl profesor Huber, a&#160;Zahrádka četl zdrceně:</p>
			<p class="MLP_text ParaOverride-1">„Pravda je jedna. Otec má dvě oči, matka a&#160;sestra čtyry. Vychoval jsem psa, který běhá a&#160;spí.“</p>
			<p class="MLP_text ParaOverride-1">„Dost, Zahrádko, teď překládejte!“ Zahrádka tu popravu stále oddaloval. Stále si utíral nos, pak zoufale zvolal: „Prosím, pane profesore,“ tichým hlasem přečetl poznovu první větu úlohy: „Pravda je jen jedna,“ a&#160;už se rozbrečel a&#160;zahuhňal: „Já prosím nevím, jak jsem mohl zapomenout, jak se pravda jmenuje řecky.“</p>
			<p class="MLP_text ParaOverride-1">Pan profesor máchl rukou a&#160;Zahrádka ještě strnulý na stupínku viděl, jak profesor Huber sliní tužku a&#160;jak do notesu píše velkou, tlustou šestku.</p>
			<p class="MLP_text ParaOverride-1">Pak šel Roztočil, zoufale zachmuřený. Ten neplakal. Upřel na profesora pohled plný nenávisti a&#160;řekl: „Prosím, pane profesore, že jsem se nepřipravil.“</p>
			<p class="MLP_text ParaOverride-1">A&#160;zas viděl i&#160;on slinění tužky a&#160;tu hroznou, velkou, tlustou šestku u&#160;svého jména a&#160;pak slyšel hlas profesora Hubera: „Nejlépe učiníte, když věnujete se nějakému praktickému zaměstnání, kupříkladu ševcovině, a&#160;když současně požádáte svého pana otce, aby vám napráskal, a&#160;svou paní matku když požádáte, aby se přimluvila u&#160;vašeho tatínka, aby se nad vámi neslitoval a&#160;v&#160;exemplárním potrestání pokračoval i&#160;přes vaše bědování. Ostatně v&#160;zájmu vašem sám požádám vašeho pana otce o&#160;totéž. Stromek se má ohýbati, dokud je mlád, a&#160;vy, až vyspějete v&#160;muže, políbíte svému otci ono pečlivé koleno, přes které jste byl přehnut. Jste nedbalý hoch, Roztočile, a&#160;totéž platí i&#160;o&#160;Zahrádkovi. Jako Kainovo znamení celým jeho životem bude se mu vléci vzpomínka na to, že neví ještě dnes, že pravda jmenuje se aletheia. Zde nepomůže pláč, zde musí, hoši, mluvit rákoska, a&#160;to hodně ostře, bez milosti, bez slitování, z&#160;lásky k&#160;vám a&#160;z&#160;lásky k&#160;celé věci, z&#160;pochopení o&#160;důležitosti usilovného studia jazyků klasických, a&#160;než usnete, zvolejte oba s&#160;Byronem: Běda ti, Alhambro!“</p>
			<p class="MLP_text ParaOverride-1">Roztočil díval se urputně kolem sebe, kdežto Zahrádka usedavě plakal v&#160;lavici, zatímco mu vzadu soused pomalu, ale jistě vrážel špendlík do těla.</p>
			<p class="MLP_text ParaOverride-1">Ten urputný tyran, profesor Huber, má ještě tu drzost udržovat známost s&#160;jeho šestnáctiletou sestrou Růženou. Dokonce chodí k&#160;nim i&#160;na večeře. A&#160;s&#160;klidem vždy pojídá večeři a&#160;před ním hovoří o&#160;jeho prospěchu.</p>
			<p class="MLP_text ParaOverride-1">„Zde Karel je opravdu nedbalý student. Vykládám včera o&#160;nepravidelných slovesech, a&#160;on chytá mouchy. Bude třeba ho zpráskat, pane Zahrádko, aby připravenější byl pro život.“</p>
			<p class="MLP_text ParaOverride-1">Přitom jí jako do důchodu a&#160;pokračuje: „Myslíte, že dovede vám vyslovit perfektum od paideuo, vychovávám? Místo pepaideuka říká pebaiteuka, nebo začne huhňat bebaideuka a&#160;nakonec počíná brečet. A&#160;pláče ještě víc, když se ho optám, jak se jmenuje řecky pláču. Neví to. Jsem nucen mu dáti nedostatečnou. Pláče ještě víc. Pravím mu: Řekněte mně, hochu, jak byste řekl neplačte. Tu začne v&#160;pravém slova smyslu řvát, a&#160;jsem nucen připsati mu novou pětku, neboť on nezná vůbec imperativy. Zraje pomalu ale jistě na consilium abeun­di, abychom mu řekli: Hochu, vy uděláte nejlépe, když na věčné časy zmizíte ze všech gymnázií našeho mocnářství. Kdyby lidožrouti v&#160;Kamerunu měli gymnázia a&#160;on tam studoval, tu by byl již dávno sněden. Zapřísahám vás opravdu, abyste ho důkladně zpráskal.“</p>
			<p class="MLP_text ParaOverride-1">Toto musel slyšet Zahrádka obden a&#160;dívat se příjemně na pana profesora, neboť ten mu častokráte při večeři říkal: „Dívejte se na mne příjemně, hochu. Oko do srdce okno.“</p>
			<p class="MLP_text ParaOverride-1">Stal se už takový případ, že byl poslán otcem k&#160;panu profesorovi se psaním, ve kterém zvou pana profesora ke společnému výletu. Přišel k&#160;němu, odevzdal mu psaní, profesor přijal pozvání a&#160;při té příležitosti vyzval nešťastného Zahrádku, aby mu přeložil větu: „Měl jsem matku, která chodila pomalu“ a&#160;pak totéž v&#160;čase budoucím: „Budu míti matku, která bude chodit pomalu.“ Na výsledek nedalo se dlouho čekat. Pan profesor Huber rozloučil se s&#160;ním zcela stručně: „Vyřiďte, že určitě přijdu a&#160;že máte v&#160;mém notesu o&#160;jednu novou šestku víc.“</p>
			<p class="MLP_text ParaOverride-1">Pak jim ještě ke všemu dělal posla lásky. Zkusil to s&#160;tím. Navzájem jim nosil psaníčka. Jednou ho poslala sestra k&#160;panu profesorovi, že nemůže přijít k&#160;městskému lesíku k&#160;umělému vodopádu. Vrátil se celý udýchaný.</p>
			<p class="MLP_text ParaOverride-1">Když se vrátil, tázala se ho sestra: „Co ti říkal?“</p>
			<p class="MLP_text ParaOverride-1">„Ptal se mne, jak se řekne řecky 829.“</p>
			<p class="MLP_text ParaOverride-1">„A&#160;co ty?“</p>
			<p class="MLP_text ParaOverride-1">„Já utek.“</p>
			<p class="MLP_text ParaOverride-1">Neměl tedy zde plakat v&#160;lavici, když viděl toho nelítostného Bruta, který nedbaje těch přátelských styků s&#160;jeho rodinou, pronásleduje ho na každém kroku?!</p>
			<p class="MLP_text ParaOverride-1">Jinak se tvářil Roztočil, čtrnáctiletý klacek, který miloval mladší Zahrádkovu sestřičku Karlu, dvanáctiletou žabku, která se dívala na něho s&#160;úctou, neboť kdykoliv přišel k&#160;nim za Karlem, vždy mluvil o&#160;tom, že byl v&#160;Persii. Byl z&#160;Ounětic a&#160;konečně sám tomu věřil, o&#160;čem mluvil s&#160;Karličkou. Jak uřezával Kurdům hlavy, když byl bimbašou<span class="CharOverride-1"><span id="footnote-013-backlink"><a class="_idFootnoteLink _idGenColorInherit" href="../Text/povidky_ii_043.xhtml#footnote-013">14</a></span></span>.</p>
			<p class="MLP_text ParaOverride-1">Měl takový vzdorovitý pohled, když o&#160;tom mluvil, že mu věřila. Kdykoliv mluvil o&#160;Kurdech, jeho oči dívaly se tak nevrle kolem, že šla z&#160;něho hrůza. Přinesl také jednou s&#160;sebou obyčejný starý kuchyňský nůž, o&#160;kterém zcela nedbale se zmínil Karličce, že ten nůž ho zachránil před vzbouřenými křesťany. Jednou řekl před křesťany, podruhé před Kurdy, nakonec jí ten nůž daroval na památku, napsav na střenku inkoustem: Roztočil bej, bimbaša z&#160;Persie, tercie A.</p>
			<p class="MLP_text ParaOverride-1">Dnes jde urputně do své lavice, v&#160;ten památný den, kdy má přijít dějinný převrat.</p>
			<p class="MLP_text ParaOverride-1">Jeho, bimbašu z&#160;Persie, který se nebál spiklých Kurdů, má otec na nátlak pana profesora přehnout přes koleno? Oči mu zajiskřily, zakabonil se ještě víc a&#160;pak zašeptal k&#160;Zahrádkovi, vedle kterého seděl: „Nebreč! Musíme pana třídního profesora odstranit ze světa.“ Jak vidíme, ponechal mu laskavě ještě celý titul.</p>
			<p class="MLP_text ParaOverride-1">To byl velice lákavý návrh. Zahrádka pozvedl své uslzené oči a&#160;přestal plakat.</p>
			<p class="MLP_text ParaOverride-1">Vtom však již mu podstrčil Roztočil s&#160;tvrdým pohledem kousek papíru, na který namaloval tužkou dva zkřížené meče, a&#160;řekl tiše, ale určitě: „Podepiš to!“</p>
			<p class="MLP_text ParaOverride-1">Zahrádka jaksi rozradostnělý ochotně napsal pod to Karel Za­hrádka, pak školník zazvonil, vstala celá třída a&#160;hlasitě pomodlila se, že je školník vysvobodil z&#160;rukou profesorů.</p>
			<p class="MLP_text ParaOverride-1">Roztočil se Zahrádkou šli spolu. Před gymnáziem Roztočil řekl k&#160;Zahrádkovi rázně: „Nyní se musíme rozejít. Obejdu město a&#160;přijdu k&#160;tobě. Půjdeme na zahradu, kde bude první porada. Nevíš o&#160;nějaké jeskyni nablízku?“</p>
			<p class="MLP_text ParaOverride-1">„To nevím.“</p>
			<p class="MLP_text ParaOverride-1">„To je hloupé, to je velice hloupé.“</p>
			<p class="MLP_text ParaOverride-1">Odběhl pak velice rychle domů, kde vzal matce šálu na hlavu, zastrčil pod vestu a&#160;tak šel k&#160;Zahrádkovům. Zde na zahradě vytáhl před Zahrádkou šálu a&#160;pravil strašně přísným hlasem: „Toto jest pás náčelníka Kurdů, kterého jsem zabil. Dej si ho na hlavu a&#160;přísahej po mně: Ať se mně stane, prozradím-li to, jako tomu, kdo ten pás nosil. Amen, ďaure!“</p>
			<p class="MLP_text ParaOverride-1">Zahrádka se celý třásl a&#160;do očí mu vstoupily slzy. Nechtěl však plakat před tím statečným Roztočilem, proto odběhl do domu, vymlouvaje se, že si jde pro chleba se sádlem.</p>
			<p class="MLP_text ParaOverride-1">Roztočil zatím díval se drze kolem sebe a&#160;hledal v&#160;altáně Karličku.</p>
			<p class="MLP_text ParaOverride-1">Našel ji tam a&#160;bez dalšího úvodu řekl: „Musím se s&#160;vámi rozloučit. Možná že budeme i&#160;s&#160;Karlem co nejdříve oběšeni, ale pan třídní profesor Huber bude napřed ze světa odstraněn. Ceknete-li jen slovo o&#160;tom (nyní bouchl pěstí na stůl), propadnete témuž osudu. Budete-li nás však podporovat, budete bohatě odměněna, neboť za námi stojí Anglie.“</p>
			<p class="MLP_text ParaOverride-1">Odběhl za Zahrádkou a&#160;šli na půdu, kde se radili a&#160;říkali za každou větou: „Amen, ďaure!“ Sešli zas dolů do bytu, kde byla v&#160;pokoji sama Karlička, a&#160;tam si šuškali u&#160;kamen a&#160;šeptali. Když je Karlička slyšela, jak si šeptají, vyšla na chodbu a&#160;dala se do pláče.</p>
			<p class="MLP_text ParaOverride-1">Pak hledala něco ve špižírně, vrátila se do pokoje a&#160;každému dala po hrsti hrozinek. Vždyť přece v&#160;altánku ji žádal Roztočil, aby ho podporovala.</p>
			<p class="MLP_text ParaOverride-1">Zahrádka, když bylo kvečeru, měl už též takový drsný, tvrdý sveřepý pohled jako Roztočil.</p>
			<p class="MLP_text ParaOverride-1">„Vypadají mužně,“ pomyslila si Karlička, „pořád si šeptají,“ a&#160;opět zaplakala.</p>
			<p class="MLP_text ParaOverride-1">Roztočil řekl pak večer, když rozsvítili, k&#160;paní Zahrádkové: „Mně se nechce dnes nějak domů, kdybych tady mohl přespat, rád bych si něco zopakoval s&#160;Karlem?“</p>
			<p class="MLP_text ParaOverride-1">Paní Zahrádková to přeslechla a&#160;pak večeřeli. Roztočil dostal také párek, seděl proti Karličce, a&#160;kdykoliv na ni pohlédl, tu se zakabonil a&#160;svraštil čelo. Když pak viděl, že se na něho dívá, tu se nafoukl jako holub bublák.</p>
			<p class="MLP_text ParaOverride-1">V&#160;osm hodin někdo zaklepal a&#160;přišla paní Roztočilová. Když uviděla svého statečného syna, chytila ho za ucho. „Tak tys před námi utekl, když jsi věděl, že pan profesor bude si na tebe stěžovat tatínkovi. No počkej ten výprask, co tě čeká!“</p>
			<p class="MLP_text ParaOverride-1">Roztočil se zvedl s&#160;tím svým tvrdým pohledem a&#160;odcházel. Když šel kolem Karličky, zaskřípal zuby, podíval se na ni divoce a&#160;zamumlal: „Amen, ďaure!“</p>
			<p class="MLP_text ParaOverride-1">Když přišel domů, byla na něm provedena neprodleně exekuce.</p>
			<p class="MLP_text ParaOverride-1">V&#160;tu dobu asi nalézal se na pečlivém otcově kolenu též Zahrádka, neboť po paní Roztočilové přišel na návštěvu pan profesor Huber.</p>
			<p class="MLP_text ParaOverride-1">Druhého dne řekl ve škole temně a&#160;zarputile Roztočil k&#160;Zahrádkovi: „Dáme mu lhůtu k&#160;napravení do konce školního roku. Amen, ďaure.“</p>
			<p class="MLP_text ParaOverride-1">Nedávno jsem pana profesora Hubera viděl naživu. Patrně se polepšil.</p>
			<hr class="HorizontalRule-1"/>
			<div class="_idFootnotes">
				<div id="footnote-013" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/povidky_ii_043.xhtml#footnote-013-backlink">14</a>  <span class="text">Vyšší důstojník v&#160;tureckém vojsku. </span><span class="text CharOverride-2">Pozn. red.</span></p>
				</div>
			</div>
		</div>
</body>
</html>