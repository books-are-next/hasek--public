<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-70</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-70" xml:lang="cs-CZ">
		<div class="Z-kladn--textový-r-meček">
			<p id="_idParaDest-132" class="MLP_uroven2_kapitola ParaOverride-1">Kynologický ústav</p>
			<p id="_idParaDest-133" class="MLP_uroven3_nadpis ParaOverride-4">I</p>
			<p class="MLP_text_bez1radku ParaOverride-1">Měl jsem již odedávna zálibu ve zvířatech jakéhokoliv druhu. V&#160;útlém věku nosíval jsem domů myši a&#160;jednou vydržel jsem si hrát se zabitou kočkou po celou tu dobu, co jsem byl za školou.</p>
			<p class="MLP_text ParaOverride-1">Zajímal jsem se i&#160;o&#160;hady. Kdysi jsem chytil nějakého hada na kamenité stráni v&#160;lese a&#160;strojil jsem se odnést si ho s&#160;sebou, abych ho dal tetě Anně, kterou jsem neměl rád, do postele. Naštěstí se k&#160;tomu přitrefil hajný, který konstatoval, že je to zmije, zabil ji a&#160;odnesl, aby dostal zákonitou odměnu.</p>
			<p class="MLP_text ParaOverride-1">Od osmnácti let do dvaceti čtyř jevil jsem zálibu pro zvířata hodně veliká. Zajímali mě velbloudi a&#160;sloni všeho druhu.</p>
			<p class="MLP_text ParaOverride-1">Mezi dvacátým čtvrtým rokem a&#160;dvacátým osmým pomalu to klesalo a&#160;zájem můj počal budit hovězí dobytek a&#160;koně. Přál jsem si mít hřebčinec nebo chov siemenského skotu. Zůstalo to pouhým ideálem a&#160;nezbylo mně nic jiného než omezit svou lásku na zvířata menšího druhu. Psům jsem dal přednost před kočkami a&#160;kolem třicátého roku nastaly mezi mnou a&#160;mými příbuznými nějaké různice. Bylo mně vytýkáno, že se neživím nijak řádně a&#160;že doposud jsem se nepostaral o&#160;to, abych se postavil na své nohy. Krátce rozhodnut prohlásil jsem svým příbuzným, že si vzhledem k&#160;svému zájmu a&#160;k&#160;zálibě ke zvířatům zařídím obchod se psy.</p>
			<p class="MLP_text ParaOverride-1">Stálo by za povšimnutí, že z&#160;toho neměli radost.</p>
			<p id="_idParaDest-134" class="MLP_uroven3_nadpis ParaOverride-1">II</p>
			<p class="MLP_text_bez1radku ParaOverride-1">Zakládá-li kdo nějaký obchod, tu je nepochybné, že musí se postarat o&#160;firmu, která by význačně označovala druh obchodu. Pro tento druh bývá označení „psinec“, což se mně však nezamlouvalo vzhledem k&#160;tomu, že jeden můj vzdálený příbuzný je v&#160;ministerstvu a&#160;že by proti tomu protestoval.</p>
			<p class="MLP_text ParaOverride-1">Prosté označení „Obchod se psy“ též se mně nijak nezamlouvalo, neboť v&#160;mých intencích bylo vésti obchodování nějakým vyšším způsobem. V&#160;naučném slovníku přišel jsem na jméno „kynologie“, což značí nauku o&#160;psech. Pak jsem šel kolem zemědělského ústavu a&#160;neštěstí bylo hotovo. Dal jsem tomu název „Kynologický ústav“.</p>
			<p class="MLP_text ParaOverride-1">Byl to hrdý, učený název, vystihující, jak jsem ve velkých inzertech otiskoval: „Chov a&#160;prodej i&#160;výměnu a&#160;koupi psů na podkladě kynologickém.“</p>
			<p class="MLP_text ParaOverride-1">Tyto velké inzeráty, ve kterých se slovo kynologický ústav tak často opakovalo, uváděly mne samotného v&#160;němý obdiv. Jsem konečně majitelem ústavu.</p>
			<p class="MLP_text ParaOverride-1">Kdo to nezažil, neví, co hrdosti leží v&#160;tom a&#160;co půvabu.</p>
			<p class="MLP_text ParaOverride-1">V&#160;inzertech jsem sliboval odborné porady ve všech záležitostech psů se týkajících. Kdo si koupí tucet psů, že dostane jedno štěně nádavkem. Pes že jest nejvhodnějším dárkem k&#160;jmeninám, biřmovancům, snoubencům, svatebním dárkem, darem k&#160;jubileu. Pro děti že jest to hračka, která se tak snadno nepoláme a&#160;neroztrhá. Věrný průvodčí, který vás v&#160;lese nepřepadne. Všechny druhy psů stále na skladě. Přímé spojení s&#160;cizinou. Při ústavě vychovatelna pro nezpůsobné psy. V&#160;mém kynologickém ústavě odnaučí se za čtrnáct dní nejzuřivější pes štěkat a&#160;kousat. Kam se psem o&#160;prázdninách? Do kynologického ústavu. Kde se pes naučí panáčkovat za tři dny? V&#160;kynologickém ústavu.</p>
			<p class="MLP_text ParaOverride-1">Když si přečetl jeden můj strýc tyto inzeráty, potřásl povážlivě hlavou a&#160;řekl: „Ne, hochu, ty nejsi zdravý, nebolívá tě někdy vzadu v&#160;hlavě nad týlem?“</p>
			<p class="MLP_text ParaOverride-1">Já však hleděl s&#160;nadějí do budoucnosti, a&#160;nemaje dosud ani jednoho psa, čekal jsem dychtivě na nějakou objednávku a&#160;hledal jsem inzertem poctivého, řádného sluhu, vojny prostého, který, až mu psi přirostou k&#160;srdci, nemusel by znovu na vojnu.</p>
			<p id="_idParaDest-135" class="MLP_uroven3_nadpis ParaOverride-1">III</p>
			<p class="MLP_text_bez1radku ParaOverride-1">Na inzert pod názvem Sluha pro chov a&#160;prodej psů došla spousta nabídek, z&#160;nichž některé byly velmi upřímně psány. Jeden venkovský strážník ve výslužbě sliboval, že dostane-li to místo, že naučí všechny psy skákat přes hůl a&#160;chodit po hlavě.</p>
			<p class="MLP_text ParaOverride-1">Jiný psal, že umí zacházet se psy, poněvadž byl po léta zaměstnán u&#160;budějovického pohodného a&#160;propuštěn pro vlídné zacházení se zabitými.</p>
			<p class="MLP_text ParaOverride-1">Jeden žadatel spletl si kynologický ústav s&#160;gynekologickým ústavem (pro ženské choroby) a&#160;psal, že byl sluhou v&#160;porodnici a&#160;na ženských klinikách.</p>
			<p class="MLP_text ParaOverride-1">Patnáct ze žadatelů mělo absolvovanou právnickou fakultu, dvanáct bylo absolventů učitelského ústavu. Kromě toho došel i&#160;přípis ze Spolku pro blaho propuštěných trestanců, abych se na něj obrátil stran místa sluhy, že mají pro mne jednoho velmi řádného propuštěného lupiče pokladen.</p>
			<p class="MLP_text ParaOverride-1">Některé žádosti byly velmi smutné a&#160;beznadějné. Psali například sami: Ačkoliv již předem s&#160;určitostí vím, že nedosáhnu toho místa…</p>
			<p class="MLP_text ParaOverride-1">Byl tam v&#160;té spoustě nabídek, který uměl španělsky, anglicky, francouzsky, turecky, rusky, polsky, chorvatsky, německy, maďarsky a&#160;dánsky.</p>
			<p class="MLP_text ParaOverride-1">Jedno psaní bylo latinské.</p>
			<p class="MLP_text ParaOverride-1">A&#160;pak došla jednoduchá, ale upřímná žádost: „Velectěný pane! Kdy mám nastoupit službu? V&#160;dokonalé úctě Ladislav Čížek, Košíře, u&#160;Medřických.“</p>
			<p class="MLP_text ParaOverride-1">Když se žadatel tak přímo ptal, nezbylo mně nic jiného než mu odepsat, aby přišel v&#160;osm hodin ráno ve středu. Cítil jsem se zavázán velkými díky k&#160;němu, že mne zbavil dlouhého, obtížného vybírání.</p>
			<p class="MLP_text ParaOverride-1">V&#160;osm hodin ve středu nastoupil tedy můj sluha službu. Byl to muž menší postavy, od neštovic, velmi čilý, který když mne ponejprv uviděl, podal mně ruku a&#160;řekl vesele: „Počasí se asi do zítřka nevybere, jestlipak jste už slyšel, že se zas srazily v&#160;sedm hodin ráno elektriky na Plzeňské třídě.“</p>
			<p class="MLP_text ParaOverride-1">Pak vytáhl z&#160;kapsy krátkou dýmku a&#160;pravil, že ji dostal od šoféra firmy Stibral a&#160;že kouří uherský tabák. Pak mně sdělil, že u&#160;Banzetů v&#160;Nuslích je číšnice jménem Pepina, a&#160;ptal se mne, zdali se mnou nechodil do školy. Pak počal mluvit o&#160;nějakém jezevčíkovi, kterého kdybych koupil, bylo by nutno přebarvit a&#160;trochu mu zchromit nohy.</p>
			<p class="MLP_text ParaOverride-1">„Vy tedy psům rozumíte?“ tázal jsem se radostně.</p>
			<p class="MLP_text ParaOverride-1">„To se ví, sám jsem už prodával psy a&#160;měl jsem už z&#160;toho oplétání před soudem. Jednou jsem si vedl domů boxera a&#160;najednou mne zastaví na ulici jeden pán, a&#160;že prý je to jeho pes, že se mu ztratil přede dvěma hodinami v&#160;Ovocné třídě.</p>
			<p class="MLP_text ParaOverride-1">‚Jak to víte, že je to váš pes?‘</p>
			<p class="MLP_text ParaOverride-1">‚Podle toho, že se jmenuje Mupo. Pojď sem, Mupo.‘</p>
			<p class="MLP_text ParaOverride-1">Ani nevíte, jak ten můj pes na něho radostně skákal. ‚Bosko,‘ volám na něho, ‚Bosko, fuj!‘ A&#160;on zas radostně na mne počal dorážet. Byl to blbeček. Nejhorší bylo, že jsem u&#160;soudu zapomněl, že jsem mu říkal tenkráte Bosko. Ale slyšel i&#160;na jméno Buberle a&#160;měl se ke mně stejně radostně. Mám se podívat po nějakém psu?“</p>
			<p class="MLP_text ParaOverride-1">„Ne, Čížku, obchod můj bude veden reelně. Počkáme na kupce a&#160;prozatím prohlídneme si inzerty v&#160;rubrice Zvířectvo, kdo co prodává, jaké druhy psů. Podívejte se, zde jedna paní chce prodat z&#160;nedostatku místa ročního bílého špicla. Jsou špiclíci opravdu tak velcí, že tolik překážejí? Jděte tedy do té Školské ulice a&#160;kupte ho, zde vám dávám třicet korun.“</p>
			<p class="MLP_text ParaOverride-1">Rozloučil se se mnou s&#160;ujištěním, že přijde co nejdřív, a&#160;vrátil se za tři hodiny, ale v&#160;jakém stavu. Tvrdý klobouk měl naražený až přes uši, strašně se kymácel ze strany na stranu, jako by chodil za mořské bouře po palubě, a&#160;pevně v&#160;ruce svíral provaz, který táhl za sebou! Podíval jsem se na konec provazu. Tam nebylo nic.</p>
			<p class="MLP_text ParaOverride-1">„Nu&#160;– jak&#160;– pak&#160;– se vám líbí&#160;– pěkný kousek, co?&#160;– nejsem&#160;– tu s&#160;ním brzy&#160;– (počal škytat, vrážeje do dveří pokoje)&#160;– podívejte se na jeho uši&#160;– tak pojď, mamlase&#160;– ten se staví,&#160;– co? Nechtěla ho ani prodat.&#160;–“</p>
			<p class="MLP_text ParaOverride-1">Vtom se otočil a&#160;podíval se na konec provazu. Vytřeštil oči, vzal konec do ruky, ohmatal a&#160;zaškytal: „Před ho-ho-di-nou ještě tam-tam by-byl…“</p>
			<p class="MLP_text ParaOverride-1">Sedl si na židli, spadl z&#160;ní okamžitě, a&#160;šplhaje se po mých nohou do stojací polohy, řekl vítězoslavně, jako kdyby objevil něco báječného: „Von nám tedy patrně utek.“</p>
			<p class="MLP_text ParaOverride-1">Posadil se na židli a&#160;počal chrápat.</p>
			<p class="MLP_text ParaOverride-1">Tak nastoupil prvního dne službu.</p>
			<p class="MLP_text ParaOverride-1">Díval jsem se z&#160;okna na ulici. Tam pobíhali v&#160;ruchu frekvence různí psi. Připadalo mně, že každý z&#160;nich je na prodej, zatímco ten člověk vedle tak ukrutně chrápe. Pokusil jsem se ho vzbudit, maje fixní ideu, že přijde nějaký kupec a&#160;koupí si ne jednoho, ale velkotucet psů.</p>
			<p class="MLP_text ParaOverride-1">Nikdo však nepřicházel a&#160;stejně bylo marné ho budit. Docílil jsem jen toho, že se mně svezl ze židle.</p>
			<p class="MLP_text ParaOverride-1">Za tři hodiny se konečně sám probral, a&#160;protíraje si oči, řekl chrap­lavým hlasem: „Myslím, že jsem provedl něco špatného.“ Počal se upamatovávat na jednotlivé podrobnosti, rozhovořil se o&#160;špiclíku, jak byl krásný a&#160;jak mu ho ta paní prodala velice lacino. Dal za něj deset korun, poněvadž jí řekl, že přijde do moc dobrých rukou. Pak vykládal, jak ten pes s&#160;ním nechtěl jít a&#160;jak ho zmlátil. Přešel pak rychle k&#160;tomu bodu, že má jednoho hostinského známého dole na Smíchově, a&#160;tak že se tam zastavil. Bylo tam též několik jeho jiných známých. Pili nějaké víno a&#160;likéry. Člověk je velmi křehký tvor.</p>
			<p class="MLP_text ParaOverride-1">„Dobře,“ pravil jsem; „jak víte, dostal jste třicet korun, vrátíte mně tedy dvacet.“</p>
			<p class="MLP_text ParaOverride-1">Nebyl přiveden nijak do rozpaků: „Měl bych vám opravdu vrátit dvacet korun, ale myslil jsem, že vám udělám radost. Stavil jsem se také na Švihance a&#160;tam jsem dal u&#160;nějakého Krátkého závdavek na štěňata deset korun. Mají tam takovou divnou, zajímavou fenku a&#160;ta je březí. Budeme žádostivi, jaký druh štěňat vrhne. Hlavní věc, že už je máme zamluveny. Pak jsem šel kolem Paliárky, tam mají na prodej krásnou ramlici…“</p>
			<p class="MLP_text ParaOverride-1">„Vzpamatujte se, Čížku, vždyť nemám obchod s&#160;králíky.“</p>
			<p class="MLP_text ParaOverride-1">„Což jsem řekl ramlici?“ pravil sluha. „To je mýlka. Chtěl jsem říct fenu skotského ovčáka. Je též březí, ale tam jsem nedal zálohu na štěňata, nýbrž těch deset korun je zálohy jen na tu fenu, štěňata zůstanou majiteli a&#160;pro fenu pošleme, až vrhne štěňata. Pak jsem šel Krocínovou ulicí…“</p>
			<p class="MLP_text ParaOverride-1">„To už jste žádné peníze neměl…“</p>
			<p class="MLP_text ParaOverride-1">„Ano, správně, to už jsem žádné peníze u&#160;sebe neměl. Kdybych byl měl peníze, má tam nějaký pan Novák na prodej velkého chlupatého psa, dal bych mu na něj také zálohu, aby byl nám k&#160;dispozici. Nyní se seberu a&#160;půjdu do té Školské ulice. Ten špicl jistě se už vrátil domů, když mně utekl. Za hodinu jsem s&#160;ním zde.“</p>
			<p class="MLP_text ParaOverride-1">Čížek držel slovo. Vrátil se ještě dřív než za hodinu, úplně střízlivý a&#160;udýchaný. K&#160;mému velkému překvapení přivlékl černého špicla.</p>
			<p class="MLP_text ParaOverride-1">„Nešťastníku,“ zvolal jsem, „vždyť ta paní inzerovala, že prodá bílého špiclíka.“</p>
			<p class="MLP_text ParaOverride-1">Chvíli se zaraženě díval na psa a&#160;pak beze slova s&#160;ním vyběhl ven.</p>
			<p class="MLP_text ParaOverride-1">Vrátil se za dvě hodiny s&#160;děsně špinavým zabláceným špiclem bílým, který se tvářil strašně divoce.</p>
			<p class="MLP_text ParaOverride-1">„To byl s&#160;tím špiclem omyl,“ řekl Čížek, „ona ta paní v&#160;té Praze ve Školské ulici měla dva špiclíky, černého a&#160;bílého. Ta měla radost, když jsem jí přivedl toho černého nazpátek.“</p>
			<p class="MLP_text ParaOverride-1">Podíval jsem se přivedenému na známku. Měl známku žižkovskou. Bylo mně náhle tak, že jsem myslel, že bych měl vlastně plakat, ale opanoval jsem se. (Čížek zatím známku sundal s&#160;poznámkou, že je to vždy nebezpečné.)</p>
			<p class="MLP_text ParaOverride-1">V&#160;noci probudilo mne škrábání na dveře. Otevřel jsem a&#160;černý špic, starý známý od odpůldne, radostně štěkaje, vrazil do bytu. Snad se mu po nás stýskalo nebo měl daleko domů. Buď jak buď. Měl jsem tedy už dva psy, a&#160;nyní jen kupce.</p>
			<p id="_idParaDest-136" class="MLP_uroven3_nadpis ParaOverride-1">IV</p>
			<p class="MLP_text_bez1radku ParaOverride-1">Kupec dostavil se ráno asi v&#160;deset hodin. Rozhlédl se po bytě a&#160;tázal se: „Tak kde máte ty vaše psy?“</p>
			<p class="MLP_text ParaOverride-1">„Nemám je doma,“ řekl jsem, „kromě dvou špiclíků,“ „černého a&#160;bílého, které vychovávám a&#160;kteří jsou již zmluveni pro pana arcivévodu do Brandýsa. Psy své mám na venkově vzhledem k&#160;tomu, aby byli na čerstvém vzduchu a&#160;netrpěli hmyzem a&#160;neštovicemi, čemuž se v&#160;městě neubrání ani nejpečlivější obchodník se psy. Zásadou našeho kynologického ústavu je poskytnouti našim psům možnost volného výběhu, a&#160;tak venku, kde máme ty své psince, každé ráno rozpráší je sluha po kraji a&#160;psi se nevrátí až večer. Má to též tu výhodu, že psi se naučí počínat si samostatně, neboť si sami vyhledávají přes den potravu. Máme najaty pro ně velké revíry, kde se mohou živit zvěří všeho druhu, a&#160;měl byste vidět, jak je to komické, když takový trpaslíček ratlíček zápasí se zajícem.“</p>
			<p class="MLP_text ParaOverride-1">Pánovi se to velice líbilo, neboť pokyvoval hlavou a&#160;řekl: „To máte tedy též na prodej hodně zlé psy, vycvičené na hlídání?“</p>
			<p class="MLP_text ParaOverride-1">„Ó&#160;zajisté. Mám v&#160;zásobě psy také strašlivé, že nemohu posloužit ani jejich fotografií, neboť by byli málem rozsápali samotného fotografa. Mám na skladě psy, kteří již roztrhali zloděje.“</p>
			<p class="MLP_text ParaOverride-1">„Právě takového bych si přál,“ řekl kupec, „mám sklad dříví a&#160;nyní v&#160;zimě bych rád se opatřil dobrým hlídacím psem. Můžete mně ho z&#160;vašeho psince do zítřka odpoledne přivést, přišel bych se sem na něho podívat?“</p>
			<p class="MLP_text ParaOverride-1">„Ó&#160;prosím, beze všeho, pošlu hned sluhu pro něho. Čížku!“</p>
			<p class="MLP_text ParaOverride-1">Objevil se s&#160;líbezným úsměvem a&#160;hned se domníval, že už toho pána někde viděl.</p>
			<p class="MLP_text ParaOverride-1">„Čížku,“ řekl jsem dávaje mu znamení, „pojedete pro toho nejhoršího hlídacího psa. Jak se jmenuje?“</p>
			<p class="MLP_text ParaOverride-1">„Fabián,“ s&#160;ledovým klidem řekl Čížek, „jeho matka byla Hexa, je to strašlivý pes. Roztrhal a&#160;sežral už dvě děti, poněvadž ho omylem dali dětem ke hraní a&#160;ony si chtěly na něho vylézt. Pokud se týče zálohy…“</p>
			<p class="MLP_text ParaOverride-1">„Ach ovšem,“ řekl kupec, „zde je čtyřicet korun zálohy, co bude stát?“</p>
			<p class="MLP_text ParaOverride-1">„Sto korun,“ řekl Čížek, „a&#160;zlatku ocasného, máme také lacinějšího, za osmdesát korun, ale ten ukousl jen jednomu pánovi, který ho chtěl pohladit, tři prsty.“</p>
			<p class="MLP_text ParaOverride-1">„Chci tedy toho horšího.“</p>
			<p class="MLP_text ParaOverride-1">A&#160;Čížek vypravil se se zálohou čtyřiceti korun hledat hlídacího psa a&#160;do večera přivedl melancholického klacka, který se chudák sotva vlekl.</p>
			<p class="MLP_text ParaOverride-1">„Vždyť je to chcípák,“ zvolal jsem s&#160;úžasem.</p>
			<p class="MLP_text ParaOverride-1">„Je ale laciný,“ pravil Čížek, „potkal jsem jednoho řezníka, který ho vedl právě k&#160;rasovi, že už prý mu nechce táhnout a&#160;že začíná kousat. Tak myslím, že bude z&#160;něho výborný hlídací pes. Ostatně, jestli tam bude pořádný zloděj, tak ho otráví a&#160;ten pán půjde si k&#160;nám koupit jiného.“</p>
			<p class="MLP_text ParaOverride-1">Chvíli jsme o&#160;tom debatovali, pak psa Čížek vyčesal a&#160;uvařili jsme mu rýži se šlachami. Sežral toho dva hrnce a&#160;vypadal stále tak pasivně a&#160;uboze. Lízal nám botu, chodil po pokoji beze všeho zájmu a&#160;bylo vidět, že má zlost, že přece s&#160;ním jeho pán nedošel až k&#160;tomu rasovi.</p>
			<p class="MLP_text ParaOverride-1">Čížek učinil ještě jeden pokus udělat ho hroznějším. Poněvadž byl ten pes žlutý a&#160;bílý, vlastně šedivý, namaloval mu tuší velké černé pruhy přes tělo, takže vyhlížel pak jako hyena.</p>
			<p class="MLP_text ParaOverride-1">Pán, který si pro něho přišel druhého dne, když ho uviděl, zděšeně couvl. „To je strašný pes,“ zvolal.</p>
			<p class="MLP_text ParaOverride-1">„Domácím lidem neudělá nic, jmenuje se Fox, zkuste ho pohladit.“</p>
			<p class="MLP_text ParaOverride-1">Kupec se vzpěčoval, tak jsme ho v&#160;pravém slova smyslu přivlékli k&#160;té obludě a&#160;přinutili ho, aby ji pohladil. Hlídací pes počal mu lízat ruku a&#160;šel s&#160;ním jako beránek.</p>
			<p class="MLP_text ParaOverride-1">A&#160;do rána toho pána úplně vykradli.</p>
			<p id="_idParaDest-137" class="MLP_uroven3_nadpis ParaOverride-1">V</p>
			<p class="MLP_text_bez1radku ParaOverride-1">Přiblížily se Vánoce. Mezitím jsme černého špice pomocí kysličníku vodičitého zbarvili na žluto a&#160;z&#160;bílého špice udělali černého natřením roztokem dusičnanu stříbrnatého. Oba psi při těch manipulacích strašlivě vyli, což dělalo dojem, že kynologický ústav disponuje namísto psy dvěma aspoň šedesáti.</p>
			<p class="MLP_text ParaOverride-1">Zato jsme měli hojnost štěňat. Čížek dle všeho trpěl chorobnými představami, že štěňata jsou základem blahobytu, a&#160;tak před Vánocemi nosil v&#160;kapsách zimníku samá štěňata. Poslal jsem ho pro dogu, a&#160;přinesl mně štěňata jezevčíka, poslal jsem ho pro stájového pinče, přinesl mně štěně foxteriéra. Měli jsme celkem třicet štěňat a&#160;na sto dvacet dali jsme zálohy.</p>
			<p class="MLP_text ParaOverride-1">Přišel jsem na myšlenku v&#160;Praze na Ferdinandově třídě najmout si před svátky krám, dát tam stromeček a&#160;prodávat tam štěňata pěkně ozdobená pestrými stuhami pod heslem: „Nejradostnější Vánoce způsobíte svým dětem, koupíte-li jim zdravé štěňátko.“</p>
			<p class="MLP_text ParaOverride-1">Krám jsem najal. Bylo to takhle asi týden před svátky.</p>
			<p class="MLP_text ParaOverride-1">„Čížku,“ řekl jsem, „odnesete štěňata do našeho krámu v&#160;Praze, koupíte stromek hezky veliký, umístíte tam za výkladem pěkně štěňátka, koupíte mech. Zkrátka spoléhám se na vás, že to budete nějak vkusně aranžovat. Rozumíte?“</p>
			<p class="MLP_text ParaOverride-1">„Zajisté. Budete mít radost.“</p>
			<p class="MLP_text ParaOverride-1">Odvezl štěňata v&#160;bednách na ručním vozíku a&#160;odpůldne šel jsem se tam podívat, jakou radost mně způsobil a&#160;jak pěkně zaranžoval výkladní skříň.</p>
			<p class="MLP_text ParaOverride-1">Zástup lidu před krámem mne poučil, že jest o&#160;štěňata obrovský zájem. Přišed však blíže, slyšel jsem z&#160;davu zuřivé volání: „To jest neslýchaná surovost, kde je policie, divíme se, že se něco takového trpí!“</p>
			<p class="MLP_text ParaOverride-1">Když jsem se protlačil k&#160;výkladní skříni, nohy div pode mnou neklesly.</p>
			<p class="MLP_text ParaOverride-1">Čížek, aby to pěkně zaranžoval, rozvěsil dva tucty štěňat po větvích velkého vánočního stromku, jako by to bylo cukroví. Visela tu nebožátka s&#160;vyplazenými jazyky jako středověcí loupežníci rozvěšení na stromě… A&#160;pod tím byl nápis: Nejradostnější Vánoce způsobíte svým dětem, koupíte-li jim zdravé, roztomilé štěňátko.</p>
			<p class="MLP_text ParaOverride-1">A&#160;to byl konec kynologického ústavu.</p>
		</div>
</body>
</html>