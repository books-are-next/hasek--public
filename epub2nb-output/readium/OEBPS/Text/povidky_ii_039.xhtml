<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-36" xml:lang="cs-CZ">
		<div class="Z-kladn--textový-r-meček">
			<p id="_idParaDest-67" class="MLP_uroven2_kapitola ParaOverride-7">Náš dům</p>
			<p class="MLP_text_uprostred_-I- ParaOverride-1">Vypravování Lojzíkovo</p>
			<p class="MLP_text_bez1radku_-12-0- ParaOverride-1">Bydlíme v&#160;pěkném, výstavném domě.</p>
			<p class="MLP_text ParaOverride-1">Na venku lidé nebydlí v&#160;domech. Bydlí v&#160;chalupách a&#160;domcích. Tyto jsou nízké a&#160;malé a&#160;jsou jejich. Dům, v&#160;němž bydlíme my, není sice náš, ale je zato vysoký a&#160;velký. Má sklep, přízemí, čtyři patra a&#160;půdu. Od sklepa až na půdu vedou úzké sice, ale zato tím delší schody, po nichž chodím do čtvrtého poschodí, kde bydlíme.</p>
			<p class="MLP_text ParaOverride-1">Maminka sice naříká na tu zlořečenou výšku, ale tatínek ji konejší, připomínaje vždy, že by jí bylo hůře, kdyby měla bydlet na ulici.</p>
			<p class="MLP_text ParaOverride-1">Maminka pláče a&#160;říká, že by to raději viděla, aspoň prý by ušetřila trochu svých ubohých plic. (Maminka vždy, když se rozkašle, říká: „Ach, mé ubohé plíce!“) Tatínek ujišťuje, že k&#160;tomu jednou jistě dojde, a&#160;já se už těším na tu jundu.</p>
			<p class="MLP_text ParaOverride-1">Jenom jednoho je mi líto. Nebudeme mít žádného domovníka a&#160;já nebudu mít z&#160;koho si dělat legraci.</p>
			<p class="MLP_text ParaOverride-1">No, snad se něco najde. V&#160;nejhorším případě je tu náš malý Lojza. Opravdu! A&#160;domovníka nebude ostatně škoda. Nadával vždy o&#160;kvartále, že jsem to už nemohl poslouchat, a&#160;já něco už přece přeslechl!</p>
			<p class="MLP_text ParaOverride-1">Bodejť, že tak bude nejlépe. A&#160;maminka snad přestane tolik kašlat. Tuhle mi jí bylo až líto.</p>
			<p class="MLP_text ParaOverride-1">Ale chtěl jsem psát o&#160;našem domě.</p>
			<p class="MLP_text ParaOverride-1">Již jsem řekl, že je to pěkné výstavné stavení, hezky vysoké, hladkých zdí, které jsou natřeny krásné žlutou barvou, jež arci během času poněkud se pošpinila. Ale to vadí tím méně, čím více u&#160;nás bydlí partají. Jest jich úhrnem dvacet a&#160;osm, a&#160;to ve sklepě bydlí tři, v&#160;přízemí, v&#160;prvním a&#160;druhém poschodí o&#160;čtyrech ve třetím a&#160;čtvrtém štoku po pěti a&#160;tři na půdě. Úhrnem tedy dvacet osm&#160;– což je dosti slušný počet.</p>
			<p class="MLP_text ParaOverride-1">Všechny partaje jsou povinny (jako všude) platit činži, dělat hodně rámusu, hádat se navzájem a&#160;házet na malý dvoreček nejrůznější smetí, takže tento pomalu se zvyšuje, až jednou vyroste až ke střeše. Ale to bude trvat ještě dlouho a&#160;my se toho nedočkáme.</p>
			<p class="MLP_text ParaOverride-1">Ze všech partají, kromě psů a&#160;koček, jichž je u&#160;nás dohromady&#160;23&#160;– to jest slovy: dvacet tři&#160;– se mi nejlépe zamlouvá starý dědek, co bydlí na půdě.</p>
			<p class="MLP_text ParaOverride-1">Je to bývalý zedník a&#160;říká, že stavěl taky tu věž&#160;– tak totiž říká našemu domu. Mluvíme někdy spolu o&#160;mnohých věcech a&#160;shledávám, že ač je dědek, mívá zdravé názory a&#160;dobré zvyky. Obyčejně hledí někam z&#160;vikýře, plivá na střechy a&#160;z&#160;úst se mu valí hustá oblaka kouře&#160;– on totiž fajčí. Hubuje přitom vždy na krkáče a&#160;vydřiduchy a&#160;skoro bych myslil, že tím míní také našeho domácího a&#160;některé jiné bohaté pány, kteří chtějí na nás peníze.</p>
			<p class="MLP_text ParaOverride-1">Je to velmi divné, že ti, co mají mnoho, ještě chtějí na těch, kteří nemají nic.</p>
			<p class="MLP_text ParaOverride-1">Zmínil jsem se o&#160;tom tomu dědkovi z&#160;půdy a&#160;ten si odplivl a&#160;prohlásil, že to je neřádstvo&#160;– a&#160;že by zasluhovali důkladný pardus.</p>
			<p class="MLP_text ParaOverride-1">Kdo ale neřekl, a&#160;tak možná myslil, že ti, kteří ač nic nemají, přece si nechají i&#160;to nic bráti.</p>
			<p class="MLP_text ParaOverride-1">Tuhle mi vypravoval něco o&#160;našem domě.</p>
			<p class="MLP_text ParaOverride-1">Než ho vystavěli, nebylo prý tu nic než nějaký sklad s&#160;prkny a&#160;podobnou chamradí. Nato těmi prkny ohradili místo, kde chtěli stavěti a&#160;začali kopati základy. Při tom jako při všem byly dva druhy lidí: jedni, co kopali, druzí, co se jen na to dívali. Protože ti, co se jen dívali, se více udřeli, měli také větší mzdu, což bylo zcela spravedlivo.</p>
			<p class="MLP_text ParaOverride-1">Tak to ten starý zedník povídal, ale myslil-li to doopravdy, nevím&#160;– protože přitom nějak podivně mžoural očima. Pak začali stavět do výšky. Když dostavěli až ke třetímu patru, tak to sice spadlo, ale oni nepovolili a&#160;s&#160;vynaložením sedmi lidských životů dům dostavěli až ke střeše, pod kterou teď bydlí on, starý dědek z&#160;půdy.</p>
			<p class="MLP_text ParaOverride-1">Tázal jsem se, čím to je, že se lidé nebojí, že je přijde těch sedm mrtvých strašit&#160;– ale on se mi vysmál. Když&#160;– povídal&#160;– těm, kteří by měli příčinu se bát (kdo to je, zase nevím), neudělali ti mrtví nic ještě, dokud byli živi&#160;– teď, když už hnijou, jim teprv nic neudělají.</p>
			<p class="MLP_text ParaOverride-1">Já jsem sice prohlásil, že bych, stát se to mně, chodil do takového domu strašit, ale on se mi zase vysmál a&#160;řekl, že jsem hloupej kluk.</p>
			<p class="MLP_text ParaOverride-1">Kluk, nekluk&#160;– já se už rozhodl: budu zedníkem, a&#160;stane-li se to, uvidíte, vy neznámí, jak s&#160;vámi zatočím.</p>
			<p class="MLP_text ParaOverride-1">Když vystavěli ten dům, povídal stařeček dále&#160;– vzal jsem si tužku a&#160;počítal, kolik jsem vydělal. No a&#160;bylo to akorát jeden zlatej a&#160;patnáct krejcarů za den. A&#160;to jsem si ještě liboval. Pan stavitel prý vzal taky tužku a&#160;shledal, že vydělal asi deset zlatých za den. A&#160;to ještě huboval&#160;– hlavně na těch sedm mrtvých, co se při tom zabili. Není divu taky! Musil dát nějakou zlatku jejich vdovám, a&#160;tak ho to stálo všechno náramné peníze.</p>
			<p class="MLP_text ParaOverride-1">To mi povídal ten plesnivý, starý zedník, který teď už jen fajku z&#160;koutku pravého do levého přehazuje a&#160;celý den nic nedělá, než hubuje.</p>
			<p class="MLP_text ParaOverride-1">Už se těším, až taky nebudu musit nic dělat.</p>
			<p class="MLP_text ParaOverride-1">Ale ne&#160;– mně se to nestane. Já spadnu, zabiju se a&#160;budu chodit strašit&#160;– což bych mohl dělat už teď.</p>
			<p class="MLP_text ParaOverride-1">Maminka aspoň říká, že jsem roztrhaný jako hastroš v&#160;poli. Já sice hastroše jakživ neviděl, ale jeden kluk, co byl venku, mi řekl, že je to takové strašidlo na vrabce.</p>
			<p class="MLP_text ParaOverride-1">Teď tedy bych mohl strašit vrabce&#160;– ale hrome! až vyrostu, na mou duši, že budu strašit lidi! A&#160;za živa!</p>
			<p class="MLP_text ParaOverride-1">Podívám-li se na ukašlanou maminku a&#160;na nás všechny, zdá se mi, že má ten starý zedník z&#160;půdy pravdu. A&#160;proč by se taky lidi takových otrhanců, jako jsme my, báli, kdyby neměli špatné svědomí?</p>
			<p class="MLP_text ParaOverride-1">A&#160;tak mám chuť je nejen strašit&#160;– ale&#160;– no, však uvidíme!</p>
		</div>
</body>
</html>