<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-37</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-37" xml:lang="cs-CZ">
		<div class="Z-kladn--textový-r-meček">
			<p id="_idParaDest-68" class="MLP_uroven2_kapitola ParaOverride-1">Pepíček Nový vypravuje <br/>o&#160;zasnoubení své sestry</p>
			<p class="MLP_text_bez1radku ParaOverride-1">Můj otec jest vyšším státním úředníkem a&#160;jmenuje se Nový. Má sestra se jmenuje Matylda. Vzala si také státního úředníka. Ten se jmenuje Handšlág.</p>
			<p class="MLP_text ParaOverride-1">Nejdříve chodila má sestra s&#160;jedním pánem od místodržitelství. Tatínek se postaral, aby toho pána povýšili. Když ho povýšili, maminka s&#160;Matyldou plakaly, poněvadž ten pán přestal chodit s&#160;Matyldou.</p>
			<p class="MLP_text ParaOverride-1">Nato k&#160;nám chodil jeden profesor. Ten dělal pořád rukama: Takhle, takhle, a&#160;za každým druhým slovem říkal: „Přísně vzato.“ Jednou mně přinesl glóbus, a&#160;když k&#160;nám potom přestal chodit, zase si pro něj poslal.</p>
			<p class="MLP_text ParaOverride-1">Po profesorovi chodil s&#160;Matyldou jeden inženýr od zemského výboru. Ten měl ve zvyku, že se neustále přel a&#160;říkal: „Zájem země tomu chce.“ Matylda ho měla moc ráda a&#160;plakala celý týden, když ho tatínek od nás vyhodil, poněvadž chtěl, aby peníze zůstaly v&#160;zemi a&#160;neposílaly se do Vídně.</p>
			<p class="MLP_text ParaOverride-1">Nato přivedl k&#160;nám otec jednoho úředníka ze svého odboru. To byl takový tichý člověk. S&#160;tím si povídali dlouho do noci o&#160;státních záležitostech.</p>
			<p class="MLP_text ParaOverride-1">Matylda vyšívala a&#160;tatínek s&#160;tím pánem mluvili o&#160;politice a&#160;pili vodu.</p>
			<p class="MLP_text ParaOverride-1">Matylda měla toho tichého pána moc ráda. Pak vyšlo najevo, že ten tichý pán má tři děti na Moravě. Víckrát nepřišel a&#160;tatínek řekl, že ho přeložili.</p>
			<p class="MLP_text ParaOverride-1">Půl roku nechodil k&#160;nám nikdo. Matylda chodila, aby to doma nevěděli, s&#160;jedním důstojníkem.</p>
			<p class="MLP_text ParaOverride-1">Potom na to tatínek přišel a&#160;mluvil k&#160;ní, až se rděla. Pak jsme všichni plakali, poněvadž tatínek říkal: „Ta hanba, ta hanba!“</p>
			<p class="MLP_text ParaOverride-1">Hned druhého dne přivedl tatínek jednoho hubeného člověka, a&#160;to je právě ten Handšlág. Tatínek pravil po jeho odchodu, že je to velmi nadaný člověk. Za každým slovem říkal: „Ruce líbám, milosti­vá paní radová!“ a&#160;tatínkovi řekl: „Vašnosti, pane rado!“ Tatínek je jeho představeným. Třetího dne přišel zase a&#160;byl pořád takový uctivý, neustále říkal „s dovolením“ a&#160;„milostivá paní“ a&#160;líbal ruce. Byl u&#160;nás na večeři, ke všemu, co řekl tatínek, kýval hlavou, každé sousto polykal uctivě a&#160;tiše žvýkal, říkaje: „Je to, s&#160;dovolením, výtečné!“ Také říkal: „Jak račte poroučet, pane šéf!“</p>
			<p class="MLP_text ParaOverride-1">Po jeho odchodu řekli mně, abych šel spát, a&#160;radili se v&#160;jídelně. Poslouchal jsem za dveřmi, jako dělám vždy, a&#160;slyšel jsem, jak tatínek povídá: „Ty si ho vezmeš z&#160;mého otcovského rozkazu a&#160;on tebe z&#160;povinnosti úřední!“ Pak jsem slyšel, jak Matylda říká, že je blbec.</p>
			<p class="MLP_text ParaOverride-1">Maminka vzdychala a&#160;říkala, že ho napřed nemusí mít ráda, ona že také neměla za svobodna tatínka ráda, až teprve po svatbě za pět let, ale že tomu trojkovi nesmí dát znát, že je blbec a&#160;že ho nemiluje.</p>
			<p class="MLP_text ParaOverride-1">Matylda naříkala, že raději půjde do porodnice, než by si vzala někoho, koho nemá ráda. Maminka jí to ale rozmluvila, poněvadž dnes už není tajné oddělení.</p>
			<p class="MLP_text ParaOverride-1">Potom slíbil tatínek Matyldě náramek, briliantovou brož a&#160;ještě jiné věci.</p>
			<p class="MLP_text ParaOverride-1">Matylda řekla, že si ho tedy vezme, aby nebyla hanba v&#160;rodině.</p>
			<p class="MLP_text ParaOverride-1">Pak ji tatínek s&#160;maminkou líbali a&#160;říkali: „To je naše hodná Matylda.“</p>
			<p class="MLP_text ParaOverride-1">Nato jsem slyšel, jak mluvili o&#160;Handšlágovi. Tatínek povídal, že toho blbce povýší, ale až po svatbě, aby nemohl utéci nebo se vy­mknout. Je blbý, ale jinak řádný úředník, kterému je úřední povinnost svatou. „Jen jestli si ji vezme,“ řekla maminka. „Nařídím mu to jako jeho šéf,“ pravil tatínek, „a&#160;řeknu mu všecko.“</p>
			<p class="MLP_text ParaOverride-1">Když příštího dne pan Handšlág přišel, choval se velmi nesměle a&#160;prohlížel si pořád Matyldu. Matyldě předtím řekli, aby se hodně na něho smála a&#160;povídala si s&#160;ním. Poslechla a&#160;on pořád tiše odpovídal: „Ano, milostivá slečno.“ Pak přinesli víno, on si srkl a&#160;řekl: „S&#160;dovolením, pane šéf!“ a&#160;počal mluvit o&#160;úředních výkazech. Toho dne si o&#160;něm nic nepovídali, když odešel.</p>
			<p class="MLP_text ParaOverride-1">Nazítří řekl tatínek v&#160;pokoji, abych to neslyšel:</p>
			<p class="MLP_text ParaOverride-1">„Dnes přijde můj úředník požádat o&#160;tvou ruku. Matyldo, vezmi si růžičku do blůzy!“ Služka šla koupit růžičku a&#160;maminka se zlobila, že nemusela kupovat růži za třicet krejcarů, že stačila také za patnáct. Pak Matyldu navoněli. Zbytkem voňavky namazal jsem našeho psa.</p>
			<p class="MLP_text ParaOverride-1">Pan Handšlág přišel v&#160;černém oděvu a&#160;v&#160;bílých rukavicích. Byl ještě bledší a&#160;hubenější než včera. Když se posadil, mluvil opět o&#160;výkazech. Maminka přinesla likérku a&#160;nalila mu tři skleničky. Když mu nalévala čtvrtou, řekl: „Již stačí, milostivá paní,“ a&#160;tatínkovi povídal: „Prosil bych, pane šéf, o&#160;soukromou rozmluvu!“</p>
			<p class="MLP_text ParaOverride-1">Tatínek ukázal mně prstem na dveře, pak odešla maminka k&#160;Matyldě, která zívala vedle v&#160;pokoji a&#160;povídala: „Ten vrták dlouho nadělá s&#160;tím ženěním!“ Maminka ještě přetřela Matyldu pudrem a&#160;vtom bylo slyšet tatínkovo volání: „Matyldo!“</p>
			<p class="MLP_text ParaOverride-1">Stoupl jsem si ke dveřím a&#160;slyšel jsem, jak tatínek říká: „Drahá Matyldo, zde pan Handšlág požádal mne o&#160;tvou ruku. Nemám nic proti tomu, ale hlavním činitelem jsi ty. Co tomu říkáš?“</p>
			<p class="MLP_text ParaOverride-1">Slyšel jsem, jak Matylda pláče a&#160;říká: „Ano, ano!“ Pak jsem slyšel: „Maminko!“ Maminka přiběhla a&#160;řekla: „Děti, já jsem to hned na vás zpozorovala. Jak vám to pěkně sluší!“ Potom křičeli: „Pepíčku!“ Přišel jsem, a&#160;tu mně řekli, že pan Handšlág vezme si Matyldu. Maminka se mě ptala, zdali ho budu mít rád. Nemohl jsem říci, že ne, a&#160;on mě chytil, líbal a&#160;křičel: „Pepíčku pana šéfa!“ Od té doby říkal tatínkovi: „Račte poroučet, pane šéfe a&#160;otče,“ a&#160;matce: „Rukulíbám, milostivá paní a&#160;matinko!“</p>
			<p class="MLP_text ParaOverride-1">Když odcházel, dal v&#160;předsíni služce zlatník a&#160;mně dal korunu a&#160;povídal: „Tumal, Pepíčku pana šéfa!“</p>
			<p class="MLP_text ParaOverride-1">Následující den přinesl pan Handšlág prstýnky, a&#160;když přišlo víno, pozvedl sklenku a&#160;řekl: „Na naše šťastné manželství, s&#160;dovolením, pane šéfe a&#160;otče a&#160;milostivá paní a&#160;matinko!“</p>
			<p class="MLP_text ParaOverride-1">„Buďte šťastni, děti,“ pravila matinka a&#160;plakala.</p>
			<p class="MLP_text ParaOverride-1">Když ho šla později Matylda doprovodit do předsíně, tu mě vyhnali z&#160;pokoje a&#160;maminka povídala k&#160;tatínkovi: „Matylda slehne v&#160;listopadu, to je za dva měsíce.“</p>
			<p class="MLP_text ParaOverride-1">„Za měsíc bude svatba,“ řekl na to tatínek, „a&#160;pak mu teprve dáme dekret, že povýšil…“</p>
			<p class="MLP_text ParaOverride-1">Pak přišla Matylda a&#160;řekla, že ten blbec chtěl na ní hubičku.</p>
			<p class="MLP_text ParaOverride-1">„To je opovážlivost,“ povídala maminka. </p>
			<p class="MLP_text_-0-12-">„Ale je řádný úředník,“ řekl tatínek.</p>
			<p class="MLP_dopis_podpis_-I- ParaOverride-1">Karikatury – 5. 1. 1910</p>
		</div>
</body>
</html>