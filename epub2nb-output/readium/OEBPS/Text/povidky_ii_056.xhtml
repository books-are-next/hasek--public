<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-53</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-53" xml:lang="cs-CZ">
		<div class="Z-kladn--textový-r-meček">
			<p id="_idParaDest-103" class="MLP_uroven2_kapitola ParaOverride-1">Polemika mezi Hlasy od Nučic a&#160;Nučickou stráží</p>
			<p class="MLP_text_uprostred_-I- ParaOverride-1">Příspěvek ke žluté literatuře</p>
			<p class="MLP_text_bez1radku_-12-0- ParaOverride-1">Když se redaktor orgánu městského zastupitelstva Hlasy od Nučic vrátil od oběda do redakce, našel ve schránce na psaní nové číslo opozičního orgánu Nučické stráže, listu národněsociálního.</p>
			<p class="MLP_text ParaOverride-1">Vzdychl si v&#160;předtuše hrozných věcí a&#160;zraky jeho zalétly instinktivně na úvodní článek. Měl mnohoslibný název:</p>
			<p class="MLP_text ParaOverride-1">„!!! Pravda je jen jedna!!!“</p>
			<p class="MLP_text ParaOverride-1">Tento název jím otřásl. Zase ho přetrumfli. Je to odpověď na jeho článek: „!! Pravda musí ven!!“ I&#160;počet vykřičníků v&#160;nepřátelském článku je větší. A&#160;článek je na tři sloupce a&#160;jeho byl pouze na dva.</p>
			<p class="MLP_text ParaOverride-1">„Jsou to rafinovaní darebáci,“ ulevil si redaktor a&#160;jal se číst chrapla­vým, zoufalým hlasem:</p>
			<p class="MLP_text ParaOverride-1">„Upozornili jsme již jednou naše čtenáře na vodnaté idiotismy Hlasů od Nučic (s&#160;odpuštěním) a&#160;zároveň poznamenali jsme správně, že jejich redaktor vypálí proti nám co nejdříve páchnoucí granát dětinských lží a&#160;stařeckých naivností.</p>
			<p class="MLP_text ParaOverride-1">Pravili jsme, že darebácké jednání tohoto listu (s&#160;odpuštěním) připadá nám jako štěkání psa na měsíc a&#160;že lotroviny onoho druhu jsou hodné individua, jehož charakter dobře jsme kritizovali v&#160;15.&#160;čísle minulého ročníku. Opakujeme ještě jednou, že tento počestný redaktor sliboval manželství vlastní sestřenici, že byl vyšetřován pro krádež kola, a&#160;opakujeme všechno to, co jsme také chtěli před porotou dokázat. Vylákané zboží má cenu 272&#160;K&#160;12&#160;h.</p>
			<p class="MLP_text ParaOverride-1">Nikdo neví, kam se poděly peníze, které vybral v&#160;opilosti dne 18.&#160;května minulého roku v&#160;hotelu U&#160;Děkana ve prospěch kostižerem stiženého Františka Nováka. Dokázali jsme, že František Novák, zdejší obuvník, nikdy o&#160;kostižeru neslyšel a&#160;že je velmi hloupou vytáčka pana redaktora (s odpuštěním), že po vystřízlivění vybraný obnos odvedl na okresní hejtmanství ve prospěch vyhořelých v&#160;Buči na Moravě. Dokázali jsme, že obec Buč na Moravě vůbec není, že se nachází ve Slezsku na Těšínsku a&#160;že vůbec nevyhořela.</p>
			<p class="MLP_text ParaOverride-1">Tento důstojný pan redaktor oznámil pak zaslánem, že považoval vše za vtip a&#160;že vybrané peníze v&#160;obnosu 18&#160;K&#160;30&#160;h odevzdá ve prospěch polévkového ústavu chudé školní mládeže. A&#160;nyní slyšte! Ve svém časopise (s&#160;odpuštěním) uspořádal sbírku na doplnění obnosu vybraného na 50&#160;K. Návrh ten setkal se u&#160;lidí neznalých charakteru onoho pána s&#160;porozuměním, my ovšem byli jsme prvními, kteří jsme žádali, aby vzhledem ke kontrole byly peníze ukládány na radnici. Sami složili jsme obnos deseti korun (a ten obnos jsme si nevypůjčili, jako to dělá ten ctihodný redaktor, když si dá podrazit boty).</p>
			<p class="MLP_text_-0-12- ParaOverride-1">Leč dosti těchto osobních polemik, byli jsme vždy pro věcnou kritiku, a&#160;proto pokračujeme bez jakýchkoliv osobních výpadů, jakým způsobem přišli o&#160;peníze ti, kteří zasílali je přímo do redakce Hlasů od Nučic (s&#160;odpuštěním). Dostal se nám náhodou do ruky seznam účtů, které zaplatil z&#160;těch zaslaných peněz, jichž sešlo se 272&#160;K 30&#160;h.</p>
			<p class="MLP_seznam_-0-0- ParaOverride-1">1. Kloboučníkovi Pakoskovi 6&#160;K za klobouk, koupený před osmi lety. Chodí tedy osm let v&#160;promaštěném klobouku.</p>
			<p class="MLP_seznam_-0-0- ParaOverride-1">2. Hostinskému Janu Palečkovi na Modré první splátka 56&#160;K.</p>
			<p class="MLP_seznam_-0-0- ParaOverride-1">3. Číšníkovi v&#160;hotelu Na Poště zaplatil dlužný obnos za roztrhaný císařský kabát, který si od něho před rokem vypůjčil&#160;– 25&#160;K.</p>
			<p class="MLP_seznam_-0-0- ParaOverride-1">4. V&#160;tomto kabátě chodil mezi radniční kliku do Městského hotelu, kde zůstal dva měsíce dlužen za obědy. Zaplatil 61&#160;K.</p>
			<p class="MLP_seznam_-0-0- ParaOverride-1">5. Slečně trafikantce koupil nový prstýnek, který si vypůjčil před třemi měsíci na den, a&#160;zaplatil dlužný obnos za kuba, trabuka a&#160;viržinka a&#160;jiné, celkem 32&#160;K&#160;70&#160;h. (Dlouhé doutníky platil hotovými.)</p>
			<p class="MLP_seznam_-0-0- ParaOverride-1">6. Zaplatil druhou splátku odbytného své sestřenici v&#160;obnosu 50&#160;K.</p>
			<p class="MLP_seznam_-0-0- ParaOverride-1">7. Utratil zbytek ve vykřičeném domě Za Vodou ve společnosti městského radního a&#160;školdozorce Vaňouska.</p>
			<p class="MLP_text_-12-0- ParaOverride-1">Aby pak udělal se po tom všem v&#160;očích města hezkým, kvitoval s&#160;díky přijaté milodary ve prospěch polévkového ústavu chudé školní mládeže a&#160;prohlásil, že počínaje začátkem školního roku bude rozdávat v&#160;redakci polévku chudým školním dítkám. Za tím účelem navázal styky s&#160;paní důchodní, která pak chodila mu do redakčních místností se svou služkou polévku vařit. Polévky byly toho druhu, že 18.&#160;září onemocněl těžce dvanáctiletý školák Šrámek.</p>
			<p class="MLP_text ParaOverride-1">Dne 19.&#160;září zpolíčkoval veřejně pan důchodní kuchaře i&#160;svou paní, což učinil, jak prohlásil, v&#160;zájmu mravnosti chudých školních dítek, které přestaly na začátku zimy pro polévku si chodit, poněvadž většina z&#160;nich stižena byla žaludečním katarem. Toto opakujeme jen z&#160;toho důvodu, aby naši čtenáři připomněli si onu hroznou blamáž Hlasů od Nučic, které odpověděly na všechny ty pravdy pouhým zaslánem, že všechno to jest jen směšným výmyslem bláznivého padoucha, který jen stěží unikl mnohaletému žaláři, žalován jsa pro žhářství, když se předtím, než se stal redaktorem, potloukal jako vagabund v&#160;okolí.</p>
			<p class="MLP_text ParaOverride-1">Jsme tak nestrannými, že opakujeme i&#160;věci nás urážející, ale činíme tak jen proto, poněvadž v&#160;posledním čísle Hlasů od Nučic k&#160;těmto perfidnostem připojena jest nová drzá lež, že redaktor tohoto listu vypracoval plán na okradení kupce Vondráka a&#160;že s&#160;pachatelem té krádeže jest v&#160;blízkém příbuzenském poměru. Prohlašujeme, že by bylo pod naší ctí hájit se proti tomuto tvrzení. Lidé, kteří nás znají, vědí dobře, jak vysoko stojíme nad charakterem lháře z&#160;Hlasů od Nučic (s&#160;odpuštěním), s&#160;kterým se nechtěl v&#160;létě nikdo na plovárně koupat, poněvadž reprezentant městského orgánu měl tělo stejně špinavé jako svou podlou duši.</p>
			<p class="MLP_text ParaOverride-1">‚Pravda je jen jedna,‘ praví přísloví, a&#160;tou pravdou jest, že ani bandité italští nepodali by ruku tomu, kdo odbírá Hlasy od Nučic, neboť jaký pán, takový krám.</p>
			<p class="MLP_text ParaOverride-1">Stojíme pevně na půdě pravdy a&#160;tvrdíme to, co v&#160;předešlém čísle: Redaktor Hlasů od Nučic nemyl si nohy již přes tři měsíce, dokázali jsme všechno, dokážeme i&#160;toto a&#160;s&#160;klidným svědomím očekáváme, že přijde redaktor Hlasů od Nučic ukázat své čistě umyté nohy do naší redakce, a&#160;klidně též, neoblomni ve svém tvrzení, očekáváme nové číslo Hlasů od Nučic (s&#160;odpuštěním).“</p>
		</div>
</body>
</html>