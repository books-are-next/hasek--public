<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_ii-64</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_ii-64" xml:lang="cs-CZ">
		<div class="Z-kladn--textový-r-meček">
			<p id="_idParaDest-126" class="MLP_uroven2_kapitola ParaOverride-1">Kam to vede, <br/>když člověk vystoupí z&#160;církve</p>
			<p class="MLP_text_bez1radku ParaOverride-1">V&#160;Myslíkově ulici v&#160;Praze žili dva bohabojní manželé kupeckého původu. Ona byla dcerou zámožného kupce a&#160;on zdědil po otci rozsáhlý kupecký krám, který zdokonalil, když od své manželky věnem získané peníze do obchodu přivtělil.</p>
			<p class="MLP_text ParaOverride-1">A&#160;tak chválili oba manželé boha mezi sudy a&#160;slanečky, mezi pytli kávy z&#160;ostrova Ceylonu a&#160;mezi indickým kořením a&#160;cukrem z&#160;Čakovic.</p>
			<p class="MLP_text ParaOverride-1">A&#160;jejich modlitby nesly ovoce. Jmění jejich rostlo a&#160;množilo se a&#160;do věčné lampy nad vchodem do krámu nepřilíval už kupec Pažouch obyčejný olej na svícení, nýbrž nejjemnější brabancový<span class="CharOverride-1"><span id="footnote-018-backlink"><a class="_idFootnoteLink _idGenColorInherit" href="../Text/povidky_ii_067.xhtml#footnote-018">19</a></span></span> olej. A&#160;když ještě více zbohatl, udělal věčnou lampu s&#160;acetylenovým světlem, a&#160;když si koupil dům, dal věčnou lampu zřídit na žárovku osramku a&#160;později, když měl již tři filiálky v&#160;Praze, udělal v&#160;krámu elektrický transparent: Buď boží požehnání.</p>
			<p class="MLP_text ParaOverride-1">Pak jeho manželka slehla a&#160;porodila hezké, roztomilé dítě, kterému na křtu svatém dali jméno Bohuslav. Dítě bylo pokřtěno samotným vyšehradským kanovníkem a&#160;bohabojný kupec Pažouch konal toho dne mnoho dobrých skutků a&#160;chudé rodině dělníka Konipáska poslal kilo cukru.</p>
			<p class="MLP_text ParaOverride-1">Proti tomu, jak bohabojně žil bohatý kupec Pažouch, protloukal se obdarovaný dělník Konipásek jen bídně světem a&#160;činil dojem člověka úplně mravně zvrhlého. Nejen že neměl ničeho občas se svou manželkou dáti do úst, přestali věřit v&#160;pánaboha, a&#160;to tak ohavnou měrou, že byl jednou zavřen pro porušení náboženství na tři měsíce, a&#160;pak už se teprve spustil boha a&#160;chytil se Ferrera.</p>
			<p class="MLP_text ParaOverride-1">Popravený Ferrer stal se jeho novým pánembohem, on pozdravoval Bartáka a&#160;Myslíka, Pelantovi říkal nazdar, dr. Boučkovi servus, ale když jel arcibiskup v&#160;kočáře, tu nejen že nesmekl, nýbrž od kočáru se odvrátil, křičel, jak to přijde, že on sám nejede v&#160;tom kočáře a&#160;že jsme si přece všichni rovni. Měl toho nepříjemností mnoho, ale ač byl zavřen, jak chtěl, nepolepšil se, nýbrž stále vedl svou, že chce jezdit v&#160;arcibiskupově kočáře, a&#160;říkal dál Pelantovi nazdar!</p>
			<p class="MLP_text ParaOverride-1">Měl ženu, která však nebyla ještě tak mravně zkažená jako on, ženu, o&#160;které by se byl nikdo nenadál, jak se na ní osvědčí přísloví, že špatné příklady kazí dobré mravy. Ona zprvu věřila v&#160;pánaboha, ale tu se stalo, že přišla na ni doba, které se říká „mateřské radosti“.</p>
			<p class="MLP_text ParaOverride-1">I&#160;ona hleděla těmto vstříc. Ale tu počal mluvit špatný manžel Konipásek, že dítě pokřtít nedá, a&#160;obrátil se na Volnou myšlenku, co má dělat, že nemá peníze na křest, že by vyvedl škandál a&#160;že dítě pokřtít nesmí dát, tomu že brání jeho svědomí.</p>
			<p class="MLP_text ParaOverride-1">A&#160;zde mu peníze ovšem na křest nedali, ale dali mu dobrou radu, aby i&#160;se svou ženou vystoupil z&#160;církve a&#160;dítě prostě ohlásil magistrátu, že se mu narodilo a&#160;jaké mu dá jméno.</p>
			<p class="MLP_text ParaOverride-1">A&#160;on tak učinil. Vystoupil se ženou z&#160;církve, a&#160;když tak přemýšlel, jak se dítě bude jmenovat, usmyslil si, že mu dá jméno Ferrer, tedy Ferrer Konipásek.</p>
			<p class="MLP_text ParaOverride-1">Proti všemu nadání trval však onen stav, ve kterém ženy nerady se objevují na ulici, příliš dlouho.</p>
			<p class="MLP_text ParaOverride-1">Městská porodní babička s&#160;tím nechtěla nic mít, a&#160;když se rozhlásilo, že oba vystoupili z&#160;církve, tu dvanáctý měsíc zavolala zvěrolékaře.</p>
			<p class="MLP_text ParaOverride-1">Zvěrolékař byl původně kaplanem, a&#160;když nebyly upraveny platy kaplanů, zběhl z&#160;toho a&#160;stal se diplomovaným zvěrolékařem. Ten prohlédnuv z&#160;církve vystoupivší Konipáskovou, prohlásil, že nic jiného se nemůže narodit než čert mužského pohlaví.</p>
			<p class="MLP_text ParaOverride-1">A&#160;došlo na jeho slova. Konipásková porodila malého čerta, po celém těle hustě černými chlupy porostlého jako hrubosrstý stájový pinč. Jazyk měl čertík dlouhý čtvrt metru, svítící fosforem, a&#160;rohy úplné krásně vyspělé, rozkošně zahnuté kupředu, a&#160;ohon měl aksamitový, velice hebký, ale také, drazí křesťané, neobyčejně dlouhý!</p>
			<p class="MLP_text ParaOverride-1">Zprvu byl veliký nářek v&#160;rodině Konipáskově, bylo vidět, že to prst a&#160;trest boží, ale o&#160;celém případu dozvěděl se Pelant, který čerta prohlédnuv, omdlel. Když ho vzkřísili, utekl, chtěl vstoupit do církve a&#160;odjel do Ameriky, trápen výčitkami svědomí.</p>
			<p class="MLP_text ParaOverride-1">O&#160;celém případu však dozvěděl se snaživý impresário světového panoptika bratří Willsonů, který navštívil rodinu bezvěrců a&#160;těmto nabídl za celoroční vystoupení čerta Ferrera Konipáska 12.000&#160;liber šterlingů, tj. 288.000&#160;K. Rázem stali se Konipáskovic velkými boháči, zato však s&#160;rodinou bohabojného kupce Pažoucha šlo to od pěti ke čtyřem.</p>
			<p class="MLP_text ParaOverride-1">Když bylo čertovi Ferreru Konipáskovi 18&#160;let, měli již jeho rodiče i&#160;při nezřízeném životě, který vedli, na půldruhého milionu jmění, ale osmnáctiletý syn bohabojné rodiny křesťanské Pažouchů, zbožný Bohuslav, utahal již zatím celé jmění otcovské a&#160;stal se nakonec sluhou v&#160;rodině nevěrce Konipáska, který všude, kde čekají radostnou událost, zcela nezištně říká: „Vystupte z&#160;církve a&#160;uvidíte, jak vám pánbůh požehná.“</p>
			<p class="MLP_text ParaOverride-1">Posledním činem Konipáska jest, že si vzal Pelanta za vlastního a&#160;jeho první syn, čert Ferrer Konipásek, těší se oblibě obecenstva a&#160;prospívá na duchu i&#160;na těle.</p>
			<p class="MLP_text_-0-12-">Váží dnes i&#160;s&#160;ohonem a&#160;jazykem 180&#160;kg a&#160;čte Volnou myšlenku.</p>
			<p class="MLP_dopis_podpis_-I- ParaOverride-1">Karikatury – 1912</p>
			<hr class="HorizontalRule-1"/>
			<div class="_idFootnotes">
				<div id="footnote-018" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/povidky_ii_067.xhtml#footnote-018-backlink">19</a>  Olivový. <span class="CharOverride-2">Pozn. red.</span></p>
				</div>
			</div>
		</div>
</body>
</html>