<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Vzdělávací čítanka">
    <meta name="apple-mobile-web-app-capable" content="yes">
    <title>Vzdělávací čítanka</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_061.html">
    <link rel="next" href="./povidky_ii_063.html">
    <meta name="nb-order" content="58">
    <link rel="self" href="povidky_ii_062.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1954" data-nb-chars="12206">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_061.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="18"><span class="idea" data-nb-ref-number="1" id="idea1" data-nb-words="2" data-nb-chars="18">Vzdělávací čítanka</span></h1>
        <section>
          <h2 id="předmluva" class="chunk" data-nb-ref-number="2" data-nb-words="1" data-nb-chars="9"><span class="idea" data-nb-ref-number="2" id="idea2" data-nb-words="1" data-nb-chars="9">Předmluva</span></h2>
          <p class="chunk" data-nb-ref-number="3" data-nb-words="38" data-nb-chars="230"><span class="idea" data-nb-ref-number="3" id="idea3" data-nb-words="38" data-nb-chars="230">Jest to&nbsp;vždy velice smutné a&nbsp;trapné pro člověka, když zabývaje se&nbsp;studiem lidských povah po&nbsp;delší dobu, dospěje k&nbsp;tomu názoru, že&nbsp;nejchytřejší a&nbsp;nejrozumnější lidé si&nbsp;často počínají tak, že&nbsp;musíme vrtět hlavou nad jejich jednáním.</span></p>
          <p class="chunk" data-nb-ref-number="4" data-nb-words="44" data-nb-chars="271"><span class="idea" data-nb-ref-number="4" id="idea4" data-nb-words="44" data-nb-chars="271">To&nbsp;dalo roku 1787 důvod Adolfovi, svob. pánu Knigge, že&nbsp;nasbírav tyto smutné zkušenosti o&nbsp;obcování s&nbsp;lidmi, s&nbsp;kterými se&nbsp;setkal, vydal roku 1788 v&nbsp;Hannoveru velice roztomilou knihu O&nbsp;obcování s&nbsp;lidmi, ve&nbsp;které podal pravidla ke&nbsp;šťastnému, spokojenému a&nbsp;užitečnému životu.</span></p>
          <p class="chunk" data-nb-ref-number="5" data-nb-words="104" data-nb-chars="699"><span class="idea" data-nb-ref-number="5" id="idea5" data-nb-words="104" data-nb-chars="699">Kniha Kniggeho poskytovala mně za&nbsp;útlého mládí mnoho potěšení. Bylo to&nbsp;mé&nbsp;vádemékum nejen vnějších způsobů zdvořilosti, nýbrž desaterem ušlechtilých přikázání, jak se&nbsp;máme chovati vůči svým spolubližním, abychom si&nbsp;získali jejich přízeň. Když později jsem v&nbsp;praktickém životě chtěl jednat podle těchto pravidel O&nbsp;obcování s&nbsp;lidmi, narazil jsem na&nbsp;tolik překážek a&nbsp;zklamání, že&nbsp;nezbylo mně nic jiného než nauku O&nbsp;obcování s&nbsp;lidmi přizpůsobit poměrům novější doby čili lépe řečeno napsat jakousi Vzdělávací čítanku, ve&nbsp;které jest pojednáno o&nbsp;povinnostech, které nám ukládá naše postavení v&nbsp;občanském životě, neboť člověk ve&nbsp;společenském životě se&nbsp;velice často ocitá v&nbsp;prapodivně zapletených situacích.</span></p>
          <p class="chunk" data-nb-ref-number="6" data-nb-words="20" data-nb-chars="128"><span class="idea" data-nb-ref-number="6" id="idea6" data-nb-words="20" data-nb-chars="128">Kniha jest připravena do&nbsp;tisku a&nbsp;zbývá mně jen připojit všeobecný přehled plánu a&nbsp;uspořádání látky a&nbsp;sestavit abecední rejstřík.</span></p>
          <p class="chunk" data-nb-ref-number="7" data-nb-words="8" data-nb-chars="58"><span class="idea" data-nb-ref-number="7" id="idea7" data-nb-words="8" data-nb-chars="58">Prozatím podávám několik ukázek ze&nbsp;své <em>Vzdělávací čítanky</em>.</span></p>
          <h2 id="několik-ukázek" class="chunk" data-nb-ref-number="8" data-nb-words="2" data-nb-chars="14"><span class="idea" data-nb-ref-number="8" id="idea8" data-nb-words="2" data-nb-chars="14">Několik ukázek</span></h2>
          <p class="chunk" data-nb-ref-number="9" data-nb-words="58" data-nb-chars="395"><span class="idea" data-nb-ref-number="9" id="idea9" data-nb-words="58" data-nb-chars="395">Anekdoty: Každá anekdota, kterou ve&nbsp;společnosti vypravuješ, má&nbsp;mít určitý podklad z&nbsp;okolí společnosti, ve&nbsp;které se&nbsp;pohybuješ a&nbsp;ve které anekdoty vypravuješ. Nejlepší jsou anekdoty, které vrhají na&nbsp;někoho ze&nbsp;společnosti špatné světlo a&nbsp;roznášejí důvěrné rodinné rozmluvy i&nbsp;události. Nezdají-li se&nbsp;ti&nbsp;dosti skandálními, můžeš je&nbsp;podle libosti překroutit. Dojde-li k&nbsp;mrzutosti, můžeš se&nbsp;léčit doma.</span></p>
          <p class="chunk" data-nb-ref-number="10" data-nb-words="165" data-nb-chars="1104"><span class="idea" data-nb-ref-number="10" id="idea10" data-nb-words="165" data-nb-chars="1104">Opuchliny se&nbsp;léčí přikládáním kolárské vody, kterou dostaneš v&nbsp;každé lékárně. Odražené maso a&nbsp;namoženiny léčíš směsí kafrového lihu, čistého terpentýnového oleje a&nbsp;čpavku. V&nbsp;lehčích případech stačí křenové placky. Někdo se&nbsp;při vypravování anekdot pikantního a&nbsp;jemně či&nbsp;hrubě oplzlého zabarvení dopouští neslušnosti, že&nbsp;je&nbsp;vypravuje hlasitě, nedbaje přítomnosti mladých dam. Anekdoty takové se&nbsp;vždy vyprávějí tiše a&nbsp;mezi čtyřma očima. Hleďme odtáhnout mladou dámu stranou. Vznikne-li nepříjemnost, což se&nbsp;stane ovšem velice zřídka, používáš v&nbsp;domácím ošetřování léků a&nbsp;mazání jako v&nbsp;prvním případě.&nbsp;– A&nbsp;pak ještě jedno: Mnohá pikantní anekdota, již si&nbsp;dovolíme pronést mezi dámskou společností, vzbuzuje u&nbsp;mužů velmi snadno pohoršení a&nbsp;uzardění. Celkem však buď pamětliv, že&nbsp;není nic nudnějšího nad takzvané slušné anekdoty. Slušný člověk nemůže mít v&nbsp;nich zalíbení, a&nbsp;urážíš jeho jemnocit a&nbsp;vzbuzuješ jen nelibost, poněvadž každý od&nbsp;tebe čekal něco dráždivě pikantního, a&nbsp;ty jim zatím vypravuješ nějaký slušný nesmysl. Slušné anekdoty si&nbsp;vypravují mezi sebou jen členové Armády spásy, dokud nejsou opilí.</span></p>
          <p class="chunk" data-nb-ref-number="11" data-nb-words="128" data-nb-chars="743"><span class="idea" data-nb-ref-number="11" id="idea11" data-nb-words="128" data-nb-chars="743">Zdvořilost: Již Knigge řekl, chceš-li býti zdvořilým, že&nbsp;nesmíš od&nbsp;nikoho odcházet a&nbsp;nikoho od&nbsp;sebe pustit, aniž jsi mu&nbsp;řekl něco poučného a&nbsp;zábavného. Z&nbsp;toho vychází najevo, že&nbsp;nikdo, s&nbsp;kým se&nbsp;setkáš, nesmí považovat dobu, kterou strávil v&nbsp;tvé společnosti, za&nbsp;ztracenou. Bavit musíš za&nbsp;každou cenu. Mluvíš-li s&nbsp;nějakou slečnou, kterou vidíš ponejprv, řekni jí&nbsp;třebas, že&nbsp;jsi český básník, že&nbsp;píšeš pod jménem G.&nbsp;R.&nbsp;Opočenský a&nbsp;že jsi napsal báseň Když měsíček spanile svítil, vévoda Břetislav vstal, jinak že&nbsp;lítáš v&nbsp;aeroplánu a&nbsp;černoch Džemps že&nbsp;ti&nbsp;rozbil nosní chrupavku, když byl inkognito v&nbsp;Praze. Mluvíš-li s&nbsp;pánem, který má&nbsp;bradavici na&nbsp;nose, hleď ho&nbsp;upozornit, že&nbsp;v&nbsp;Anglii je&nbsp;252&nbsp;048 lidí, kteří mají také bradavici na&nbsp;nose a&nbsp;na bradě.</span></p>
          <p class="chunk" data-nb-ref-number="12" data-nb-words="83" data-nb-chars="539"><span class="idea" data-nb-ref-number="12" id="idea12" data-nb-words="83" data-nb-chars="539">Pokud se&nbsp;týká něčeho poučného, než jdeš do&nbsp;společnosti, nahlédni do&nbsp;jakéhokoliv dílu naučného slovníku a&nbsp;potom vypravuj například, že&nbsp;stehno je&nbsp;horní oddíl nohy mezi kyčlí a&nbsp;kolenem, stehnatky že&nbsp;jsou živočiši (viz chalcididae 2), Stehrov že&nbsp;je&nbsp;ves v&nbsp;Čechách (viz&nbsp;Hut 28). Také je&nbsp;nevyčerpatelným zdrojem zábavy, cituješ-li věnování Sofie Podlipské v&nbsp;její knize Mraveniště: „Posvěceno památce mého děda a&nbsp;báby z&nbsp;matčiny strany, v&nbsp;upomínku na&nbsp;stoletou ročnici babiččiných narozenin. Přijměte, vy&nbsp;drahé duše, za&nbsp;hrobem tuto skromnou kytici.“</span></p>
          <p class="chunk" data-nb-ref-number="13" data-nb-words="43" data-nb-chars="268"><span class="idea" data-nb-ref-number="13" id="idea13" data-nb-words="43" data-nb-chars="268">Rozumějž mně tedy každý dobře. Být zdvořilým znamená být společenským. Nedat se&nbsp;tak lehce odbýt, a&nbsp;jak řekl Knigge, nepustit nikoho od&nbsp;sebe, aniž jsi mu&nbsp;řekl něco poučného a&nbsp;zábavného, a&nbsp;já dodávám: „Též něco příjemného“, což ovšem záleží na&nbsp;individualitě jednotlivce.</span></p>
          <p class="chunk" data-nb-ref-number="14" data-nb-words="20" data-nb-chars="120"><span class="idea" data-nb-ref-number="14" id="idea14" data-nb-words="20" data-nb-chars="120">Podle mého názoru každý rád slyší, když mu&nbsp;řekneme, kdyby se&nbsp;dal fotografovat, že&nbsp;by&nbsp;na&nbsp;podobizně vypadal trochu staře.“</span></p>
          <p class="chunk" data-nb-ref-number="15" data-nb-words="81" data-nb-chars="494"><span class="idea" data-nb-ref-number="15" id="idea15" data-nb-words="81" data-nb-chars="494">O&nbsp;padouších: V&nbsp;koloběhu života mnohý člověk se&nbsp;vlivem biografů stane padouchem proti své vlastní vůli a&nbsp;nějakým činem, o&nbsp;kterém čteme v&nbsp;rubrice Ze&nbsp;soudní síně, odřízne sobě zpáteční ústup do&nbsp;společnosti. Stal-li se&nbsp;již člověk padouchem, musí se&nbsp;hledět udržet na&nbsp;té&nbsp;dráze, aby nebyl všem lidem na&nbsp;posměch. On&nbsp;musí mezi sobě rovnými padouchy býti konsekventním, zejména jde-li o&nbsp;rozdělení nakradeného. Musí mezi nimi intrikovat tak dlouho, až&nbsp;se&nbsp;seperou, on&nbsp;může směle celý lup sebrati a&nbsp;zmizeti.</span></p>
          <p class="chunk" data-nb-ref-number="16" data-nb-words="104" data-nb-chars="669"><span class="idea" data-nb-ref-number="16" id="idea16" data-nb-words="104" data-nb-chars="669">Mladý příteli padouchu! Kráčej podle možnosti přímou cestou a&nbsp;nevyhýbej se&nbsp;ani křivé! Chceš-li se&nbsp;státi dokonalým padouchem a&nbsp;darebákem, nezastavuj se&nbsp;na&nbsp;poloviční cestě k&nbsp;darebáctví, to&nbsp;bys to, mladý muži, nedotáhl ani před porotu. Nedej se&nbsp;před soudem zviklat, věří-li soudce tomu, že&nbsp;se&nbsp;můžeš polepšit. Podej důkaz duševní rozvahy, že&nbsp;tvé svědomí se&nbsp;nedá pozatřást. Polepšení je&nbsp;zbytečná velkomyslnost, kterou prokazuješ soudci. Jestli tě&nbsp;soud vybízí k&nbsp;polepšení, nejedná z&nbsp;pouhé náklonnosti k&nbsp;tobě. Tys mu&nbsp;prostě nahnal strachu, že&nbsp;se&nbsp;zas poznovu před ním objevíš a&nbsp;přidáš mu&nbsp;novou práci, případně nový trest v&nbsp;kanceláři při dnešním úctyhodném rozmachu zločinnosti.</span></p>
          <p class="chunk" data-nb-ref-number="17" data-nb-words="51" data-nb-chars="315"><span class="idea" data-nb-ref-number="17" id="idea17" data-nb-words="51" data-nb-chars="315">Nesmí tě&nbsp;zmást ani podmíněnost trestu při prvním odsouzení. To&nbsp;je&nbsp;jenom společenská slabost. Jsi-li padouchem a&nbsp;darebákem, drž svou linii a&nbsp;nedej se&nbsp;zviklat ve&nbsp;své ničemnosti dobrodiním zákona. A&nbsp;dotáhneš-li to&nbsp;před zrušením trestu smrti na&nbsp;šibenici, vyplázneš tak jako tak na&nbsp;všechno jazyk. Čím jsi, buď vždy celý!</span></p>
          <p class="chunk" data-nb-ref-number="18" data-nb-words="49" data-nb-chars="329"><span class="idea" data-nb-ref-number="18" id="idea18" data-nb-words="49" data-nb-chars="329">Poměr dlužníka k&nbsp;věřiteli: Považujme vždy obnos, který si&nbsp;vypůjčíme, za&nbsp;nepatrnou úslužnost, kterou musíme bez ostychu přijímati od&nbsp;svého bližního, a&nbsp;nebylo by&nbsp;skutkem hodným vděčnosti, kdybychom snad chtěli vraceti svému věřiteli dlužný obnos, a&nbsp;tak urazili krvavě svého dobrodince, připamatujíce mu, že&nbsp;byl jednou k&nbsp;nám dobrým.</span></p>
          <p class="chunk" data-nb-ref-number="19" data-nb-words="57" data-nb-chars="359"><span class="idea" data-nb-ref-number="19" id="idea19" data-nb-words="57" data-nb-chars="359">Nevracet vypůjčených obnosů má&nbsp;mnohem větší cenu než celý vypůjčený obnos. Nevracení má&nbsp;cenu mravní, neboť dobře vychovaný bližní nemá nikdy uvažovat o&nbsp;tom, zdali se&nbsp;někdy s&nbsp;obnosem, který tobě půjčil, shledá. Každý člověk, který se&nbsp;stane tvým věřitelem, projevuje vlastně tobě uznalost, že&nbsp;se&nbsp;ty&nbsp;nikdy nezmíníš o&nbsp;tom, že&nbsp;tobě prokázal kdysi nějaké dobrodiní.</span></p>
          <p class="chunk" data-nb-ref-number="20" data-nb-words="77" data-nb-chars="487"><span class="idea" data-nb-ref-number="20" id="idea20" data-nb-words="77" data-nb-chars="487">Ušlechtilí a&nbsp;cituplní lidé se&nbsp;raději vyhýbají svým věřitelům, aby se&nbsp;neprořekli zmínkou o&nbsp;svém dluhu a&nbsp;neztrpčili věřiteli shledání se&nbsp;starým druhem a&nbsp;nešetrně neničili dojem z&nbsp;jeho bývalé záslužnosti o&nbsp;vaši osobu. Zejména vracet obnos, vypůjčený za&nbsp;nízké valuty, stejným obnosem téže měny za&nbsp;vysoké valuty by&nbsp;vypadalo, jako bys chtěl svému věřiteli vnutit náhradu za&nbsp;prokázané dobrodiní, a&nbsp;tak jej ponížit. Jsi-li již tak nestoudný a&nbsp;vracíš peníze, přepočítej je&nbsp;alespoň na&nbsp;bývalý kurs.</span></p>
          <p class="chunk" data-nb-ref-number="21" data-nb-words="152" data-nb-chars="925"><span class="idea" data-nb-ref-number="21" id="idea21" data-nb-words="152" data-nb-chars="925">Něco jiného je&nbsp;ovšem, je-li tvůj věřitel člověk, který ztratil všecky mravní zásady a&nbsp;poslední zbytky ostýchavého studu a&nbsp;začne tě&nbsp;upomínat. Tu&nbsp;vyslechni jeho slova soucitně, přívětivě a&nbsp;pozorně! Nevyrušuj ho! Je&nbsp;takovému nešťastníkovi jistě útěchou, může-li se&nbsp;vypovídat a&nbsp;sobě ulehčit. Pomysli, jak asi těžký byl jeho první krok k&nbsp;žebrotě! Hleď ihned, když se&nbsp;vymluvil a&nbsp;sobě odlehčil, převést jemnocitně řeč na&nbsp;zcela jiný předmět, například že&nbsp;roku 1860 na&nbsp;dalmatském ostrově Hvaru nalezl a&nbsp;otevřel pan Ivan Markati nový znamenitý lom na&nbsp;mramor, a&nbsp;když ani to&nbsp;nepomůže, zařvi mu&nbsp;do&nbsp;ucha: „V&nbsp;Rakomazi, v&nbsp;saboleském komitátu v&nbsp;Uhrách, zhotovil jeden mlynář županovi uherské spodky a&nbsp;obdržel za&nbsp;to&nbsp;pytel bramborů a&nbsp;litr vína jako mzdu. Župan byl velice spokojen jak střihem, tak i&nbsp;švem, a&nbsp;co je&nbsp;zvláštního, že&nbsp;ten mlynář ani nepotřeboval brát míru, nýbrž stříhal a&nbsp;všechno šil zpaměti, jak viděl jednou župana na&nbsp;fotografii.“</span></p>
          <p class="chunk" data-nb-ref-number="22" data-nb-words="76" data-nb-chars="417"><span class="idea" data-nb-ref-number="22" id="idea22" data-nb-words="76" data-nb-chars="417">Obyčejně potom zůstaneš v&nbsp;pokoji sám. A&nbsp;kdyby ani to&nbsp;nepomohlo, začneš svému věřiteli říkat Hedvičko, vezmeš ho&nbsp;kolem pasu, začneš mu&nbsp;hladit vlasy a&nbsp;líbat na&nbsp;čelo, přičemž mu&nbsp;šeptáš do&nbsp;ucha: „To vím, že&nbsp;jsem mlád, má&nbsp;drahá Hedvičko, a&nbsp;že ještě nejsem ničím, že&nbsp;se&nbsp;ženit nemohu. Ale moje zlatá Hedvička na&nbsp;mne počká! Tak vidíš, Hedvičko, svěřil jsem se&nbsp;ti&nbsp;a&nbsp;je mi&nbsp;lehčeji. Teď budu moci spíše promluviti s&nbsp;tvým otcem.“</span></p>
          <p class="chunk" data-nb-ref-number="23" data-nb-words="24" data-nb-chars="191"><span class="idea" data-nb-ref-number="23" id="idea23" data-nb-words="24" data-nb-chars="191">Jsem přesvědčen, že&nbsp;ten chlap jistě hned zmizí, koktaje s&nbsp;ustrašeným pohledem: „Buď-buď-buď&nbsp;– jen-jen&nbsp;– kli-kli-kli-dddný, Ka-kakarlí-č-č-ku, já-já jjdu-du na&nbsp;to&nbsp;při-připravit ta-ta-tatínka.“</span></p>
          <p class="chunk" data-nb-ref-number="24" data-nb-words="27" data-nb-chars="180"><span class="idea" data-nb-ref-number="24" id="idea24" data-nb-words="27" data-nb-chars="180">Ještě musím připomenouti, že&nbsp;dlužník nesmí proti věřiteli zapomenout zákonů lidskosti. Nikdy se&nbsp;nedomnívej, že&nbsp;musíš svého věřitele rozsekat nebo utlouct tím, co&nbsp;ti&nbsp;přijde do&nbsp;ruky.</span></p>
          <p class="chunk" data-nb-ref-number="25" data-nb-words="9" data-nb-chars="54"><span class="idea" data-nb-ref-number="25" id="idea25" data-nb-words="9" data-nb-chars="54">Cestování po&nbsp;železnici se&nbsp;skládá hlavně z&nbsp;těchto bodů:</span></p>
          <p class="chunk" data-nb-ref-number="26" data-nb-words="4" data-nb-chars="29"><span class="idea" data-nb-ref-number="26" id="idea26" data-nb-words="4" data-nb-chars="29">1. Zakoupení jízdního lístku.</span></p>
          <p class="chunk" data-nb-ref-number="27" data-nb-words="4" data-nb-chars="31"><span class="idea" data-nb-ref-number="27" id="idea27" data-nb-words="4" data-nb-chars="31">2. Skandál se&nbsp;spolucestujícími.</span></p>
          <p class="chunk" data-nb-ref-number="28" data-nb-words="94" data-nb-chars="595"><span class="idea" data-nb-ref-number="28" id="idea28" data-nb-words="94" data-nb-chars="595">K&nbsp;poslednímu nutno připojiti tato pravidla: Kdo nejdříve přijde do&nbsp;kupé, považuj sebe za&nbsp;autochtona, za&nbsp;jakéhosi patriarchu nad těmi, kteří přijdou po&nbsp;tobě a&nbsp;naplní kupé. To&nbsp;neznamená, abys snad seděl nafoukaně a&nbsp;vůbec s&nbsp;nikým nemluvil. Slušnost žádá, abys odpověděl každému, ovšem takovým způsobem, aby dotyčný cítil před tebou otcovský respekt. Optá-li se&nbsp;tě&nbsp;například: „Je zde prosím volno?“ odpověz mu&nbsp;zcela slušně: „Copak nevidíte?“ nebo „Copak jste slepej?“ či&nbsp;„Kam jste dal voči?“ A&nbsp;jestli takový chlap vám na&nbsp;to&nbsp;řekne: „Ale dovolte, pane…“, odpovíte mu: „Abych vás odtud nevyndal, pane…“</span></p>
          <p class="chunk" data-nb-ref-number="29" data-nb-words="58" data-nb-chars="368"><span class="idea" data-nb-ref-number="29" id="idea29" data-nb-words="58" data-nb-chars="368">Na&nbsp;železnici budiž ti&nbsp;pravidlem cítit k&nbsp;sousedovi nepřekonatelný odpor, který ovšem musí vyvrcholit v&nbsp;tom, když se&nbsp;opozdíš a&nbsp;všechna sedadla jsou obsazena. Tu&nbsp;vkročíš rázným způsobem do&nbsp;kupé, prohlédneš si&nbsp;zběžně společnost, zda bys ji&nbsp;snad přepral, kdyby k&nbsp;něčemu došlo, a&nbsp;potom kývneš na&nbsp;toho nejslabšího, kterého sis vyhlédl: „Dovolte, pane, jak se&nbsp;račte jmenovat?“</span></p>
          <p class="chunk" data-nb-ref-number="30" data-nb-words="2" data-nb-chars="12"><span class="idea" data-nb-ref-number="30" id="idea30" data-nb-words="2" data-nb-chars="12">„Pan Zvára.“</span></p>
          <p class="chunk" data-nb-ref-number="31" data-nb-words="21" data-nb-chars="109"><span class="idea" data-nb-ref-number="31" id="idea31" data-nb-words="21" data-nb-chars="109">„Děkuji, pane Zváro, hned jsem vás uhodl, že&nbsp;jste to&nbsp;vy. Ve&nbsp;čtvrtém kupé si&nbsp;přeje nějaká dáma s&nbsp;vámi mluvit.“</span></p>
          <p class="chunk" data-nb-ref-number="32" data-nb-words="97" data-nb-chars="546"><span class="idea" data-nb-ref-number="32" id="idea32" data-nb-words="97" data-nb-chars="546">Potom, když vyjde, posadíte se&nbsp;pohodlně na&nbsp;jeho místo, a&nbsp;mezitím co&nbsp;on&nbsp;hledá domnělou dámu, vy&nbsp;zatím oznámíte klidně všem v&nbsp;kupé, že&nbsp;to&nbsp;byl jen vtip, že&nbsp;jste si&nbsp;chtěl sednout. Sympatie jsou na&nbsp;vaší straně a&nbsp;všichni jsou dychtiví, co&nbsp;bude ten pan Zvára dělat, až&nbsp;se&nbsp;vrátí, a&nbsp;vy se&nbsp;s&nbsp;ním bavíte po&nbsp;celou cestu, když on&nbsp;stojí před vámi a&nbsp;neustále vám vykládá něco o&nbsp;sprosťáctví, dokud se&nbsp;nevyskytne někdo ze&nbsp;spolucestujících a&nbsp;nezakřikne ho, aby už&nbsp;konečně držel hubu, když nerozumí žertu. Vás ovšem všichni budou považovat za&nbsp;příjemného společníka.</span></p>
          <p class="chunk" data-nb-ref-number="33" data-nb-words="66" data-nb-chars="399"><span class="idea" data-nb-ref-number="33" id="idea33" data-nb-words="66" data-nb-chars="399">Někdy se&nbsp;ovšem stane, že&nbsp;osud tě&nbsp;uvede mezi nevzdělance, a&nbsp;tu ti&nbsp;radím hned na&nbsp;nejbližší stanici vystoupit. Mezi lidmi, cestujícími po&nbsp;železnici, vyskytnou se&nbsp;i&nbsp;surovci, a&nbsp;tu zpravidla nezbývá ti&nbsp;mnoho času na&nbsp;uvažování o&nbsp;jiném východisku ze&nbsp;situace. Rveš-li se&nbsp;ve&nbsp;vagónu s&nbsp;někým, buď opatrný, abys nepoškodil železniční erár, a&nbsp;přimáčkni vždy svého protivníka na&nbsp;tu&nbsp;stranu, kde není poplašné brzdy.</span></p>
          <p class="chunk" data-nb-ref-number="34" data-nb-words="126" data-nb-chars="746"><span class="idea" data-nb-ref-number="34" id="idea34" data-nb-words="126" data-nb-chars="746">Hra v&nbsp;karty: Abys nabyl jmění hrou v&nbsp;karty, musíš znát celou řadu nejrůznějších triků, nazvaných souborně falešnou hrou. Jest to&nbsp;jistá spekulace, a&nbsp;znáš-li dobře dělat volty v&nbsp;kartách, nemusíš se&nbsp;nikdy obávati, že&nbsp;bys upadl v&nbsp;nedostatek, nouzi a&nbsp;bídu. Nesmíš však zapomenout denně cvičit volty doma, abys nevyšel z&nbsp;cviku a&nbsp;tvé prsty aby byly stále obratné a&nbsp;ohebné. Nedávej se, mladý hráči z&nbsp;řemesla, do&nbsp;takových her, které nemají ráz hazardní hry a&nbsp;ve kterých se&nbsp;hraje jen o&nbsp;nepatrný obnos. To&nbsp;jest zbytečná ztráta času. Rozumný muž opovrhuje takovou hrou, která není ničím jiným než sebešizením. Hrej jedině o&nbsp;vysoké peníze a&nbsp;za předmět kořisti vybírej si&nbsp;jen rozhodné blbečky, kteří hledají zábavu v&nbsp;tom, když je&nbsp;svlékneš do&nbsp;posledních kalhot.</span></p>
          <p class="chunk" data-nb-ref-number="35" data-nb-words="59" data-nb-chars="355"><span class="idea" data-nb-ref-number="35" id="idea35" data-nb-words="59" data-nb-chars="355">Objeví-li však náhodou, že&nbsp;máš nějakou kartu v&nbsp;rukávě nebo pod stolem, neukazuj zlého rozmaru. Společenský tón velí nevšímati si&nbsp;takové maličkosti. Dokážou-li ti, žes falešným hráčem, jdi domů a&nbsp;nabij si&nbsp;před zrcadlem přes hubu, žes takový nešika. Jestli se&nbsp;to&nbsp;ještě stane podruhé a&nbsp;potřetí, že&nbsp;v&nbsp;tobě odhalí falešného hráče, zanech hry a&nbsp;jdi do&nbsp;kláštera.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_063.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>