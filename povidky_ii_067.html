<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kam to vede, když člověk vystoupí z&nbsp;církve">
    <meta name="apple-mobile-web-app-capable" content="yes">
    <title>Kam to vede, když člověk vystoupí z&nbsp;církve</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_066.html">
    <link rel="next" href="./povidky_ii_068.html">
    <meta name="nb-order" content="63">
    <link rel="self" href="povidky_ii_067.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="803" data-nb-chars="4852">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_066.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="8" data-nb-chars="42"><span class="idea" data-nb-ref-number="1" id="idea1" data-nb-words="8" data-nb-chars="42">Kam to vede, když člověk vystoupí z&nbsp;církve</span></h1>
        <section>
          <p class="chunk" data-nb-ref-number="2" data-nb-words="36" data-nb-chars="227"><span class="idea" data-nb-ref-number="2" id="idea2" data-nb-words="36" data-nb-chars="227">V&nbsp;Myslíkově ulici v&nbsp;Praze žili dva bohabojní manželé kupeckého původu. Ona byla dcerou zámožného kupce a&nbsp;on zdědil po&nbsp;otci rozsáhlý kupecký krám, který zdokonalil, když od&nbsp;své manželky věnem získané peníze do&nbsp;obchodu přivtělil.</span></p>
          <p class="chunk" data-nb-ref-number="3" data-nb-words="24" data-nb-chars="131"><span class="idea" data-nb-ref-number="3" id="idea3" data-nb-words="24" data-nb-chars="131">A&nbsp;tak chválili oba manželé boha mezi sudy a&nbsp;slanečky, mezi pytli kávy z&nbsp;ostrova Ceylonu a&nbsp;mezi indickým kořením a&nbsp;cukrem z&nbsp;Čakovic.</span></p>
          <p class="chunk" data-nb-ref-number="4" data-nb-words="71" data-nb-chars="433"><span class="idea" data-nb-ref-number="4" id="idea4" data-nb-words="71" data-nb-chars="433">A&nbsp;jejich modlitby nesly ovoce. Jmění jejich rostlo a&nbsp;množilo se&nbsp;a&nbsp;do věčné lampy nad vchodem do&nbsp;krámu nepřilíval už&nbsp;kupec Pažouch obyčejný olej na&nbsp;svícení, nýbrž nejjemnější brabancový<a href="./resources/undefined">19</a> olej. A&nbsp;když ještě více zbohatl, udělal věčnou lampu s&nbsp;acetylenovým světlem, a&nbsp;když si&nbsp;koupil dům, dal věčnou lampu zřídit na&nbsp;žárovku osramku a&nbsp;později, když měl již tři filiálky v&nbsp;Praze, udělal v&nbsp;krámu elektrický transparent: Buď boží požehnání.</span></p>
          <p class="chunk" data-nb-ref-number="5" data-nb-words="40" data-nb-chars="268"><span class="idea" data-nb-ref-number="5" id="idea5" data-nb-words="40" data-nb-chars="268">Pak jeho manželka slehla a&nbsp;porodila hezké, roztomilé dítě, kterému na&nbsp;křtu svatém dali jméno Bohuslav. Dítě bylo pokřtěno samotným vyšehradským kanovníkem a&nbsp;bohabojný kupec Pažouch konal toho dne mnoho dobrých skutků a&nbsp;chudé rodině dělníka Konipáska poslal kilo cukru.</span></p>
          <p class="chunk" data-nb-ref-number="6" data-nb-words="64" data-nb-chars="379"><span class="idea" data-nb-ref-number="6" id="idea6" data-nb-words="64" data-nb-chars="379">Proti tomu, jak bohabojně žil bohatý kupec Pažouch, protloukal se&nbsp;obdarovaný dělník Konipásek jen bídně světem a&nbsp;činil dojem člověka úplně mravně zvrhlého. Nejen že&nbsp;neměl ničeho občas se&nbsp;svou manželkou dáti do&nbsp;úst, přestali věřit v&nbsp;pánaboha, a&nbsp;to tak ohavnou měrou, že&nbsp;byl jednou zavřen pro porušení náboženství na&nbsp;tři měsíce, a&nbsp;pak už&nbsp;se&nbsp;teprve spustil boha a&nbsp;chytil se&nbsp;Ferrera.</span></p>
          <p class="chunk" data-nb-ref-number="7" data-nb-words="78" data-nb-chars="464"><span class="idea" data-nb-ref-number="7" id="idea7" data-nb-words="78" data-nb-chars="464">Popravený Ferrer stal se&nbsp;jeho novým pánembohem, on&nbsp;pozdravoval Bartáka a&nbsp;Myslíka, Pelantovi říkal nazdar, dr. Boučkovi servus, ale když jel arcibiskup v&nbsp;kočáře, tu&nbsp;nejen že&nbsp;nesmekl, nýbrž od&nbsp;kočáru se&nbsp;odvrátil, křičel, jak to&nbsp;přijde, že&nbsp;on&nbsp;sám nejede v&nbsp;tom kočáře a&nbsp;že jsme si&nbsp;přece všichni rovni. Měl toho nepříjemností mnoho, ale ač&nbsp;byl zavřen, jak chtěl, nepolepšil se, nýbrž stále vedl svou, že&nbsp;chce jezdit v&nbsp;arcibiskupově kočáře, a&nbsp;říkal dál Pelantovi nazdar!</span></p>
          <p class="chunk" data-nb-ref-number="8" data-nb-words="50" data-nb-chars="270"><span class="idea" data-nb-ref-number="8" id="idea8" data-nb-words="50" data-nb-chars="270">Měl ženu, která však nebyla ještě tak mravně zkažená jako on, ženu, o&nbsp;které by&nbsp;se&nbsp;byl nikdo nenadál, jak se&nbsp;na&nbsp;ní&nbsp;osvědčí přísloví, že&nbsp;špatné příklady kazí dobré mravy. Ona zprvu věřila v&nbsp;pánaboha, ale tu&nbsp;se&nbsp;stalo, že&nbsp;přišla na&nbsp;ni&nbsp;doba, které se&nbsp;říká „mateřské radosti“.</span></p>
          <p class="chunk" data-nb-ref-number="9" data-nb-words="45" data-nb-chars="243"><span class="idea" data-nb-ref-number="9" id="idea9" data-nb-words="45" data-nb-chars="243">I&nbsp;ona hleděla těmto vstříc. Ale tu&nbsp;počal mluvit špatný manžel Konipásek, že&nbsp;dítě pokřtít nedá, a&nbsp;obrátil se&nbsp;na&nbsp;Volnou myšlenku, co&nbsp;má&nbsp;dělat, že&nbsp;nemá peníze na&nbsp;křest, že&nbsp;by&nbsp;vyvedl škandál a&nbsp;že dítě pokřtít nesmí dát, tomu že&nbsp;brání jeho svědomí.</span></p>
          <p class="chunk" data-nb-ref-number="10" data-nb-words="35" data-nb-chars="174"><span class="idea" data-nb-ref-number="10" id="idea10" data-nb-words="35" data-nb-chars="174">A&nbsp;zde mu&nbsp;peníze ovšem na&nbsp;křest nedali, ale dali mu&nbsp;dobrou radu, aby i&nbsp;se svou ženou vystoupil z&nbsp;církve a&nbsp;dítě prostě ohlásil magistrátu, že&nbsp;se&nbsp;mu&nbsp;narodilo a&nbsp;jaké mu&nbsp;dá&nbsp;jméno.</span></p>
          <p class="chunk" data-nb-ref-number="11" data-nb-words="28" data-nb-chars="153"><span class="idea" data-nb-ref-number="11" id="idea11" data-nb-words="28" data-nb-chars="153">A&nbsp;on tak učinil. Vystoupil se&nbsp;ženou z&nbsp;církve, a&nbsp;když tak přemýšlel, jak se&nbsp;dítě bude jmenovat, usmyslil si, že&nbsp;mu&nbsp;dá&nbsp;jméno Ferrer, tedy Ferrer Konipásek.</span></p>
          <p class="chunk" data-nb-ref-number="12" data-nb-words="17" data-nb-chars="99"><span class="idea" data-nb-ref-number="12" id="idea12" data-nb-words="17" data-nb-chars="99">Proti všemu nadání trval však onen stav, ve&nbsp;kterém ženy nerady se&nbsp;objevují na&nbsp;ulici, příliš dlouho.</span></p>
          <p class="chunk" data-nb-ref-number="13" data-nb-words="22" data-nb-chars="137"><span class="idea" data-nb-ref-number="13" id="idea13" data-nb-words="22" data-nb-chars="137">Městská porodní babička s&nbsp;tím nechtěla nic mít, a&nbsp;když se&nbsp;rozhlásilo, že&nbsp;oba vystoupili z&nbsp;církve, tu&nbsp;dvanáctý měsíc zavolala zvěrolékaře.</span></p>
          <p class="chunk" data-nb-ref-number="14" data-nb-words="35" data-nb-chars="240"><span class="idea" data-nb-ref-number="14" id="idea14" data-nb-words="35" data-nb-chars="240">Zvěrolékař byl původně kaplanem, a&nbsp;když nebyly upraveny platy kaplanů, zběhl z&nbsp;toho a&nbsp;stal se&nbsp;diplomovaným zvěrolékařem. Ten prohlédnuv z&nbsp;církve vystoupivší Konipáskovou, prohlásil, že&nbsp;nic jiného se&nbsp;nemůže narodit než čert mužského pohlaví.</span></p>
          <p class="chunk" data-nb-ref-number="15" data-nb-words="48" data-nb-chars="325"><span class="idea" data-nb-ref-number="15" id="idea15" data-nb-words="48" data-nb-chars="325">A&nbsp;došlo na&nbsp;jeho slova. Konipásková porodila malého čerta, po&nbsp;celém těle hustě černými chlupy porostlého jako hrubosrstý stájový pinč. Jazyk měl čertík dlouhý čtvrt metru, svítící fosforem, a&nbsp;rohy úplné krásně vyspělé, rozkošně zahnuté kupředu, a&nbsp;ohon měl aksamitový, velice hebký, ale také, drazí křesťané, neobyčejně dlouhý!</span></p>
          <p class="chunk" data-nb-ref-number="16" data-nb-words="41" data-nb-chars="250"><span class="idea" data-nb-ref-number="16" id="idea16" data-nb-words="41" data-nb-chars="250">Zprvu byl veliký nářek v&nbsp;rodině Konipáskově, bylo vidět, že&nbsp;to&nbsp;prst a&nbsp;trest boží, ale o&nbsp;celém případu dozvěděl se&nbsp;Pelant, který čerta prohlédnuv, omdlel. Když ho&nbsp;vzkřísili, utekl, chtěl vstoupit do&nbsp;církve a&nbsp;odjel do&nbsp;Ameriky, trápen výčitkami svědomí.</span></p>
          <p class="chunk" data-nb-ref-number="17" data-nb-words="50" data-nb-chars="339"><span class="idea" data-nb-ref-number="17" id="idea17" data-nb-words="50" data-nb-chars="339">O&nbsp;celém případu však dozvěděl se&nbsp;snaživý impresário světového panoptika bratří Willsonů, který navštívil rodinu bezvěrců a&nbsp;těmto nabídl za&nbsp;celoroční vystoupení čerta Ferrera Konipáska 12.000&nbsp;liber šterlingů, tj. 288.000&nbsp;K. Rázem stali se&nbsp;Konipáskovic velkými boháči, zato však s&nbsp;rodinou bohabojného kupce Pažoucha šlo to&nbsp;od&nbsp;pěti ke&nbsp;čtyřem.</span></p>
          <p class="chunk" data-nb-ref-number="18" data-nb-words="63" data-nb-chars="418"><span class="idea" data-nb-ref-number="18" id="idea18" data-nb-words="63" data-nb-chars="418">Když bylo čertovi Ferreru Konipáskovi 18&nbsp;let, měli již jeho rodiče i&nbsp;při nezřízeném životě, který vedli, na&nbsp;půldruhého milionu jmění, ale osmnáctiletý syn bohabojné rodiny křesťanské Pažouchů, zbožný Bohuslav, utahal již zatím celé jmění otcovské a&nbsp;stal se&nbsp;nakonec sluhou v&nbsp;rodině nevěrce Konipáska, který všude, kde čekají radostnou událost, zcela nezištně říká: „Vystupte z&nbsp;církve a&nbsp;uvidíte, jak vám pánbůh požehná.“</span></p>
          <p class="chunk" data-nb-ref-number="19" data-nb-words="28" data-nb-chars="161"><span class="idea" data-nb-ref-number="19" id="idea19" data-nb-words="28" data-nb-chars="161">Posledním činem Konipáska jest, že&nbsp;si&nbsp;vzal Pelanta za&nbsp;vlastního a&nbsp;jeho první syn, čert Ferrer Konipásek, těší se&nbsp;oblibě obecenstva a&nbsp;prospívá na&nbsp;duchu i&nbsp;na těle.</span></p>
          <p class="chunk" data-nb-ref-number="20" data-nb-words="13" data-nb-chars="60"><span class="idea" data-nb-ref-number="20" id="idea20" data-nb-words="13" data-nb-chars="60">Váží dnes i&nbsp;s&nbsp;ohonem a&nbsp;jazykem 180&nbsp;kg a&nbsp;čte Volnou myšlenku.</span></p>
        </section>
        <section>
          <blockquote class="chunk" data-nb-ref-number="21" data-nb-words="3" data-nb-chars="17"><span class="idea" data-nb-ref-number="21" id="idea21" data-nb-words="3" data-nb-chars="17"><p><em>Karikatury – 1912</em></p></span></blockquote>
          <hr>
          <p class="chunk" data-nb-ref-number="22" data-nb-words="4" data-nb-chars="22"><span class="idea" data-nb-ref-number="22" id="idea22" data-nb-words="4" data-nb-chars="22"><em><a href="./resources/undefined">19</a> Olivový. Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_068.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>