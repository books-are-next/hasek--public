<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Smutný konec nádražní misie">
    <meta name="apple-mobile-web-app-capable" content="yes">
    <title>Smutný konec nádražní misie</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_068.html">
    <link rel="next" href="./povidky_ii_070.html">
    <meta name="nb-order" content="65">
    <link rel="self" href="povidky_ii_069.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1113" data-nb-chars="6995">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_068.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="27"><span class="idea" data-nb-ref-number="1" id="idea1" data-nb-words="4" data-nb-chars="27">Smutný konec nádražní misie</span></h1>
        <section>
          <p class="chunk" data-nb-ref-number="2" data-nb-words="38" data-nb-chars="244"><span class="idea" data-nb-ref-number="2" id="idea2" data-nb-words="38" data-nb-chars="244">Komtesa Julie byla velmi ctnostná, což při dnešní zkaženosti mravů padá mnoho na&nbsp;váhu. Se&nbsp;srdcem nezkaženým dovedla v&nbsp;osmnácti letech mluvit o&nbsp;prostituci a&nbsp;jejím potírání, jako by&nbsp;sama prodělala všechny útrapy padlých žen ve&nbsp;vykřičených domech.</span></p>
          <p class="chunk" data-nb-ref-number="3" data-nb-words="36" data-nb-chars="238"><span class="idea" data-nb-ref-number="3" id="idea3" data-nb-words="36" data-nb-chars="238">Její matka, kněžna Bolderiová, shromáždila kolem sebe výkvět nejmravnějších dam jak ze&nbsp;šlechty, tak i&nbsp;z&nbsp;kruhů občanských a&nbsp;v&nbsp;přítomnosti nevinné Julie bylo velice často přemítáno, jak zachránit děvčata, aby nebyla zavlečena do&nbsp;domů hanby.</span></p>
          <p class="chunk" data-nb-ref-number="4" data-nb-words="34" data-nb-chars="214"><span class="idea" data-nb-ref-number="4" id="idea4" data-nb-words="34" data-nb-chars="214">V&nbsp;prvé řadě jednalo se&nbsp;o&nbsp;děvčata nezkušená, která nemají ani potuchy, jaké úklady jim hrozí ve&nbsp;velkoměstě, a&nbsp;která neměla také potuchy, jaké úklady jim hrozí ze&nbsp;strany společnosti seskupené kolem kněžny Bolderiové.</span></p>
          <p class="chunk" data-nb-ref-number="5" data-nb-words="85" data-nb-chars="536"><span class="idea" data-nb-ref-number="5" id="idea5" data-nb-words="85" data-nb-chars="536">Komerční radová Waldsteinová navrhla totiž, aby venkovské dívky byly již na&nbsp;nádraží upozorněny na&nbsp;nebezpečí, které jim hrozí při vstupu do&nbsp;velkoměsta. Tím posloužila zle staré baronce Richtrové, která se&nbsp;vypravila jednou na&nbsp;nádraží, když přijížděl vlak od&nbsp;Tábora, a&nbsp;tam oslovila statné venkovské děvče, které právě přijelo: „Kam jdeš, máš službu, máš peníze, máš v&nbsp;Praze nějaké příbuzné?“ Děvče chvíli na&nbsp;ni&nbsp;koukalo jako na&nbsp;blázna a&nbsp;pak řeklo rezolutně baronce, aby jí&nbsp;dala pokoj: „Dej mně pokoj, ty&nbsp;stará čarodějnice, nebo tě&nbsp;praštím!“</span></p>
          <p class="chunk" data-nb-ref-number="6" data-nb-words="11" data-nb-chars="68"><span class="idea" data-nb-ref-number="6" id="idea6" data-nb-words="11" data-nb-chars="68">Další neslyšela dobrá baronka, poněvadž omdlela, a&nbsp;od té&nbsp;doby koktá.</span></p>
          <p class="chunk" data-nb-ref-number="7" data-nb-words="66" data-nb-chars="437"><span class="idea" data-nb-ref-number="7" id="idea7" data-nb-words="66" data-nb-chars="437">Když tedy vykoktala u&nbsp;kněžny Bolderiové, jak pochodila, navrhla paní Zappová, proslulá sepsáním knihy pro mladá děvčata o&nbsp;škodlivosti a&nbsp;hříšnosti tance, aby služba záchranná na&nbsp;nádražích byla organizována a&nbsp;aby dámy, které se&nbsp;toho úkolu chtějí podjati, byly nějak veřejně označeny. A&nbsp;čím krásnějším mohly by&nbsp;býti označeny než obrazem té&nbsp;nejctnostnější panny, kterou kdy zrodil svět, obrázkem Panny Marie s&nbsp;děťátkem, tak zázračně počatým.</span></p>
          <p class="chunk" data-nb-ref-number="8" data-nb-words="43" data-nb-chars="270"><span class="idea" data-nb-ref-number="8" id="idea8" data-nb-words="43" data-nb-chars="270">Povolán páter Zacharius od&nbsp;karmelitánů, který plán schválil a&nbsp;vykreslil stužku a&nbsp;na ní&nbsp;kříž, v&nbsp;jehož středu měl být obrázek Matky boží jako symbol panenství. Barva zvolena bílá a&nbsp;žlutá, ona barva papežská jako symbol víry. Ostatně o&nbsp;panictví papežově nikdo nepochyboval.</span></p>
          <p class="chunk" data-nb-ref-number="9" data-nb-words="83" data-nb-chars="516"><span class="idea" data-nb-ref-number="9" id="idea9" data-nb-words="83" data-nb-chars="516">Bylo jasno, že&nbsp;děvčata třeba zachraňovat ve&nbsp;smyslu katolickém, zejména poukázáním na&nbsp;výhody nábožnosti, neboť i&nbsp;nejzarputilejší kuplíř ustoupí před dívkou ctnostnou, přehazující stále růženec, která nevšímá si&nbsp;ničeho a&nbsp;stále si&nbsp;pro sebe šeptá a&nbsp;modlí jednu z&nbsp;těch krásných litanií: Od&nbsp;ducha smilného zachovej nás, Pane! A&nbsp;je-li pak ke&nbsp;všemu ta&nbsp;dívka stará a&nbsp;hrbatá a&nbsp;šilhavá, nepadne do&nbsp;ruky kuplířů, neboť ji&nbsp;sílí víra v&nbsp;radosti věčné a&nbsp;její náboženské přesvědčení ochraňuje ji&nbsp;před místy hanby a&nbsp;mravní zkaženosti.</span></p>
          <p class="chunk" data-nb-ref-number="10" data-nb-words="44" data-nb-chars="288"><span class="idea" data-nb-ref-number="10" id="idea10" data-nb-words="44" data-nb-chars="288">Když byla tedy ustanovena nádražní misie, byla první radová Waldsteinová, které dostalo se&nbsp;toho vyznamenání, že&nbsp;opatřena páskou, z&nbsp;které na&nbsp;první pohled bylo vidět, proč se&nbsp;ta&nbsp;dáma tak dlouho prochází po&nbsp;nádraží a&nbsp;každého okukuje, šla zachraňovat nezkušená děvčata, přijíždějící do&nbsp;Prahy.</span></p>
          <p class="chunk" data-nb-ref-number="11" data-nb-words="22" data-nb-chars="156"><span class="idea" data-nb-ref-number="11" id="idea11" data-nb-words="22" data-nb-chars="156">Byly pro ně&nbsp;uchystány dvě místnosti, zařízené sice skromně, ale jinak s&nbsp;jemným porozuměním všeho, čeho vyžadují nevinné duše venkovských nezkušených děvčat.</span></p>
          <p class="chunk" data-nb-ref-number="12" data-nb-words="30" data-nb-chars="172"><span class="idea" data-nb-ref-number="12" id="idea12" data-nb-words="30" data-nb-chars="172">Ať&nbsp;by&nbsp;se&nbsp;bylo takové děvče podívalo, kam chtělo, všude na&nbsp;ně&nbsp;koukala utrápená tvář ukřižovaného Spasitele, a&nbsp;když by&nbsp;se&nbsp;podívalo na&nbsp;strop, i&nbsp;tam by&nbsp;uvidělo namalovaný kříž.</span></p>
          <p class="chunk" data-nb-ref-number="13" data-nb-words="54" data-nb-chars="369"><span class="idea" data-nb-ref-number="13" id="idea13" data-nb-words="54" data-nb-chars="369">A&nbsp;mezi těmi kříži, připomínajícími, aby alespoň kvůli tomu, který se&nbsp;pro ni&nbsp;takhle obětoval, zachovala si&nbsp;svou nevinnost, stály všude nápisy, vybízející kategoricky: „Nesesmilníš,“ ačkoliv vždy plná taktu a&nbsp;dobrého vychování komtesa Julie navrhla ve&nbsp;své nevinnosti, aby se&nbsp;tam dalo namalovat „Neračte smilnit“ nebo „V&nbsp;případě smilnění obraťte se&nbsp;na&nbsp;ředitelství ústavu“.</span></p>
          <p class="chunk" data-nb-ref-number="14" data-nb-words="21" data-nb-chars="137"><span class="idea" data-nb-ref-number="14" id="idea14" data-nb-words="21" data-nb-chars="137">Ta&nbsp;dobrá, nevinná komtesa Julie! Jí&nbsp;byl význam toho slova tak vzdálen jako pastevci z&nbsp;Apenin význam slova „radioaktivita“ nebo „Gautsch“.</span></p>
          <p class="chunk" data-nb-ref-number="15" data-nb-words="62" data-nb-chars="363"><span class="idea" data-nb-ref-number="15" id="idea15" data-nb-words="62" data-nb-chars="363">Radová Waldsteinová procházela se&nbsp;po&nbsp;nádraží a&nbsp;konečně se&nbsp;dočkala prvního vlaku a&nbsp;vrhla se&nbsp;s&nbsp;plnou vervou na&nbsp;první dívku, která s&nbsp;kufříkem vylezla ze&nbsp;vchodu. Její srdce překypovalo nadšením a&nbsp;ani nezpozorovala, že&nbsp;jí&nbsp;v&nbsp;tlačenici spadla z&nbsp;rukávu páska. Rychle vytrhla kufřík z&nbsp;ruky, ale již tu&nbsp;byl strážník, zatkl ji&nbsp;a&nbsp;za velkého sběhu lidí odváděl na&nbsp;komisařství.</span></p>
          <p class="chunk" data-nb-ref-number="16" data-nb-words="42" data-nb-chars="264"><span class="idea" data-nb-ref-number="16" id="idea16" data-nb-words="42" data-nb-chars="264">Popletena zprvu jala se&nbsp;křičet a&nbsp;pak počala vykládat a&nbsp;vysvětlovat, že&nbsp;není zlodějka, že&nbsp;je&nbsp;nádražní misie. Čím dále šli, tím byla popletenější, a&nbsp;nakonec jala se&nbsp;v&nbsp;polovičním bezvědomí vykládat strážníkovi, aby zanechal takového života a&nbsp;střežil se&nbsp;všech kuplířů.</span></p>
          <p class="chunk" data-nb-ref-number="17" data-nb-words="63" data-nb-chars="395"><span class="idea" data-nb-ref-number="17" id="idea17" data-nb-words="63" data-nb-chars="395">Na&nbsp;komisařství se&nbsp;to&nbsp;vysvětlilo, ale to&nbsp;nevadilo, že&nbsp;v&nbsp;jednom časopise, který ostře vystupoval proti buržoazii, byl článek „Podivná kleptomanie“. Článek byl později opraven, ale ostuda z&nbsp;toho byla. Komerční radová Waldsteinová vystoupila z&nbsp;nádražní misie a&nbsp;vypravuje se&nbsp;o&nbsp;ní, že&nbsp;investovala svůj podíl po&nbsp;matce v&nbsp;jednom velkém vykřičeném domě v&nbsp;Ústí nad Labem, což jí&nbsp;nese padesát procent úroků.</span></p>
          <p class="chunk" data-nb-ref-number="18" data-nb-words="38" data-nb-chars="245"><span class="idea" data-nb-ref-number="18" id="idea18" data-nb-words="38" data-nb-chars="245">Tento neúspěch nezarazil však obětavé dámy, naopak způsobil mezi nimi takovou obětavost pro dobro věci, že&nbsp;kněžna Bolderiová vypravila se&nbsp;sama na&nbsp;nádraží a&nbsp;přivedla s&nbsp;velkou slávou do&nbsp;útulku děvče, které živě se&nbsp;zajímalo o&nbsp;blahodárnou instituci.</span></p>
          <p class="chunk" data-nb-ref-number="19" data-nb-words="55" data-nb-chars="335"><span class="idea" data-nb-ref-number="19" id="idea19" data-nb-words="55" data-nb-chars="335">Děvče odvedeno v&nbsp;průvodu dam do&nbsp;útulku a&nbsp;poučováno do&nbsp;deseti hodin večer o&nbsp;zkáze mravní, kterou hrozí město. Nevinná komtesa Julie rozloučila se&nbsp;pak s&nbsp;první obětí nádražní misie slovy: „Nesesmilněte, prosím vás o&nbsp;to srdečně!“ Děvčeti odevzdány klíče od&nbsp;místností a&nbsp;poukázáno na&nbsp;to, že&nbsp;může zde zůstat tak dlouho, dokud nenalezne práci.</span></p>
          <p class="chunk" data-nb-ref-number="20" data-nb-words="22" data-nb-chars="120"><span class="idea" data-nb-ref-number="20" id="idea20" data-nb-words="22" data-nb-chars="120">Děvče tam bylo týden. První dva dny se&nbsp;řádně chovalo a&nbsp;pak si&nbsp;počalo vodit do&nbsp;bytu, do&nbsp;svého posvěceného útulku, mužské.</span></p>
          <p class="chunk" data-nb-ref-number="21" data-nb-words="37" data-nb-chars="228"><span class="idea" data-nb-ref-number="21" id="idea21" data-nb-words="37" data-nb-chars="228">Byla to&nbsp;hrozná rána pro pátera Zacharia od&nbsp;karmelitánů, když přišel na&nbsp;to, navštívit ji&nbsp;časně ráno, aby ji&nbsp;v&nbsp;té prázdné chvíli připravil k&nbsp;blížícím se&nbsp;svátkům velikonočním, které znamenají tolik pro duše vřele nábožensky cítící.</span></p>
          <p class="chunk" data-nb-ref-number="22" data-nb-words="31" data-nb-chars="203"><span class="idea" data-nb-ref-number="22" id="idea22" data-nb-words="31" data-nb-chars="203">A&nbsp;bylo to&nbsp;hrozné, když ten chlap ještě ke&nbsp;všemu ctihodného otce vyhodil, který pak zvěstoval tu&nbsp;smutnou zprávu o&nbsp;zvrhlosti mravů té, která bojovala tolik proti znemravnělosti, vznešené kněžně Bolderiové.</span></p>
          <p class="chunk" data-nb-ref-number="23" data-nb-words="45" data-nb-chars="293"><span class="idea" data-nb-ref-number="23" id="idea23" data-nb-words="45" data-nb-chars="293">Nikdo však nezná ta&nbsp;obětavá srdce takových dam. Vyšla zachraňovat na&nbsp;nádraží dívky hraběnka Solvarová, a&nbsp;poněvadž tato ctihodná dáma byla velice krátkozraká, přivedla s&nbsp;sebou jednu hrbatou babku, které při jízdě v&nbsp;kočáře říkala: „Děkujte bohu, panenko, že&nbsp;jsem vás zachránila z&nbsp;rukou kuplířů!“</span></p>
          <p class="chunk" data-nb-ref-number="24" data-nb-words="24" data-nb-chars="157"><span class="idea" data-nb-ref-number="24" id="idea24" data-nb-words="24" data-nb-chars="157">Ale nač zoufat po&nbsp;takovéto nevinné záměně. Ctnostná komtesa Julie poprosila svou matinku kněžnu, aby sama mohla jít na&nbsp;nádraží a&nbsp;očekávat přijíždějící dívky.</span></p>
          <p class="chunk" data-nb-ref-number="25" data-nb-words="61" data-nb-chars="340"><span class="idea" data-nb-ref-number="25" id="idea25" data-nb-words="61" data-nb-chars="340">Ta&nbsp;šlechetná nevinná komtesa! Jak tak očekávala vlak, přistoupit k&nbsp;ní elegantní mladý pán a&nbsp;se zájmem počal se&nbsp;jí&nbsp;vyptávat na&nbsp;účel pásky na&nbsp;rukávě a&nbsp;na účel nádražní svaté misie. Dobrá komtesa otevřela mu&nbsp;své panenské srdce a&nbsp;tu on, mladý a&nbsp;elegantní, představil se&nbsp;jí&nbsp;jako kníže, čertví s&nbsp;jakým už&nbsp;jménem, a&nbsp;bavili se&nbsp;spolu velice srdečně.</span></p>
          <p class="chunk" data-nb-ref-number="26" data-nb-words="32" data-nb-chars="216"><span class="idea" data-nb-ref-number="26" id="idea26" data-nb-words="32" data-nb-chars="216">Ubohá, nevinná, mladá, ctnostná komtesa Julie! Zašantročil ji, nešťastnou nádražní misii, tu&nbsp;lilii nejnevinnější, to&nbsp;poupátko ctnostné a&nbsp;cudné, prodal ji&nbsp;ničema za&nbsp;sto korun do&nbsp;jednoho vykřičeného domu hanby v&nbsp;Plzni.</span></p>
          <p class="chunk" data-nb-ref-number="27" data-nb-words="30" data-nb-chars="164"><span class="idea" data-nb-ref-number="27" id="idea27" data-nb-words="30" data-nb-chars="164">Péro se&nbsp;zdráhá psát dál, neboť ten smutný osud nádražní misie člověka dojímá a&nbsp;člověk píše a&nbsp;pláče, jako to&nbsp;dělá můj přítel Hájek, když píše nekrolog o&nbsp;svém šéfovi.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_070.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>