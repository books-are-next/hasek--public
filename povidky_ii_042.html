<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Školní výlet">
    <meta name="apple-mobile-web-app-capable" content="yes">
    <title>Školní výlet</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_041.html">
    <link rel="next" href="./povidky_ii_043.html">
    <meta name="nb-order" content="38">
    <link rel="self" href="povidky_ii_042.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1790" data-nb-chars="10734">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_041.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">Školní výlet</span></h1>
        <section>
          <p class="chunk" data-nb-ref-number="2" data-nb-words="56" data-nb-chars="375"><span class="idea" data-nb-ref-number="2" id="idea2" data-nb-words="56" data-nb-chars="375">Suplující profesor Hamouz zbledl jako stěna. V&nbsp;přírodopise jmenuje se&nbsp;onen zjev mimikry, což znamená přizpůsobit se&nbsp;svému okolí barvou, aby nebyl tvor zpozorován. Bílé stěny chodby dívaly se&nbsp;na&nbsp;něho příšerně a&nbsp;proti němu rýsovala se&nbsp;ježatá hlava ředitele gymnázia, který zbledlému suplentovi ještě jednou opakoval: „Půjdete se&nbsp;svou třídou sekundou na&nbsp;celodenní školní výlet.“</span></p>
          <p class="chunk" data-nb-ref-number="3" data-nb-words="374" data-nb-chars="2279"><span class="idea" data-nb-ref-number="3" id="idea3" data-nb-words="374" data-nb-chars="2279">Suplent Hamouz ozval se&nbsp;úpěnlivým hlasem: „Prosím, pane řediteli, račte uvážit, že&nbsp;ona třída vzhledem k&nbsp;celkovému mravnímu úpadku není toho hodna, aby šla na&nbsp;celodenní výlet. Jsou mravů zákonných, málo jich mravů náležitých a&nbsp;chvalitebných jen dva z&nbsp;celé třídy, koktavý Vaňousek a&nbsp;pak syn kolegy profesora Zykána. Ostatní nedbají, ačkoliv jsou útlého mládí, disciplinárního řádu. Ať&nbsp;mluvím k&nbsp;nim andělsky, nebo ďábelsky, skotačí, hopsají, hovoří, při vyučování se&nbsp;vrtí. Loni jsem s&nbsp;nimi prodělal půldenní výlet. A&nbsp;víte, že&nbsp;ti&nbsp;primáni, kteří bývají ještě nevinní, bez mého vědomí napili se&nbsp;syrovátky, pak na&nbsp;to&nbsp;koupili si&nbsp;třešně a&nbsp;pili vodu. Navedl je&nbsp;Jílek, jak račte pamatovat, žák mravů méně zákonných, který v&nbsp;útlém věku dvanácti let dovolil si&nbsp;říci panu katechetovi, když týž mu&nbsp;řekl, aby se&nbsp;jen přiznal, že&nbsp;hodil po&nbsp;něm pomerančovou kůrou, že&nbsp;se&nbsp;mu&nbsp;nic nestane: ‚Vy to&nbsp;jen tak říkáte, a&nbsp;jinak si&nbsp;to&nbsp;myslíte!‘ Tento Jílek byl zloduch celého výletu. Když se&nbsp;celé primě B&nbsp;ony věci smíchaly v&nbsp;žaludku, podobal se&nbsp;zpáteční návrat, pane řediteli, návratu poražené armády, která má&nbsp;hrozný strach a&nbsp;strachy neví, co&nbsp;činí. Od&nbsp;té&nbsp;doby se&nbsp;jejich mravy zhoršily. Jak račte vědět, pane řediteli, nejsem z&nbsp;těch, kteří se&nbsp;zaleknou překážek. Nikdy, pane řediteli, ani chvilky jsem neopominul, abych té&nbsp;zbloudilé třídě sekundě B&nbsp;nevštěpoval zásady, jak by&nbsp;obrodili své mravní cítění. Mluvil jsem mírně, mluvil jsem přísně. Prosíval jsem v&nbsp;půlletí koukol. Padaly pětky, zákonné mravy, dal jsem mnoho návrhů na&nbsp;odchodnou, posílal jsem cenzury<a href="./resources/undefined">12</a> a&nbsp;tu a&nbsp;tam kladl za&nbsp;vzor koktavého jich spolužáka Vaňouska. Bylo to&nbsp;marno. Pamatujete se, pane řediteli, jak nedávno bylo půl třídy před konferencí, když nikdo se&nbsp;nepřiznal, kdo mně na&nbsp;židli zapíchl nožičky ocelových per. Použili k&nbsp;tomu ti&nbsp;nešťastníci nových per, abych snad nedostal otravu krve. Celý profesorský sbor se&nbsp;domníval, že&nbsp;právě ta&nbsp;okolnost snad znamená u&nbsp;provinilců jakýs záblesk lásky k&nbsp;profesoru, že&nbsp;přece nepadlo jeho napomínání na&nbsp;neúrodnou půdu. Dva dni poté ráčil jste však, pane řediteli, vyslýchat sám nový ohavný čin sekundy B. Někdo z&nbsp;žáků paklíčem otevřel zásuvku katedry a&nbsp;ukradl sešity se&nbsp;školními úlohami z&nbsp;latiny. Sešity byly později nalezeny v&nbsp;kamnech a&nbsp;nikdo se&nbsp;nepřiznal. A&nbsp;s&nbsp;těmi holomky mám jít na&nbsp;celodenní výlet.“</span></p>
          <p class="chunk" data-nb-ref-number="4" data-nb-words="56" data-nb-chars="392"><span class="idea" data-nb-ref-number="4" id="idea4" data-nb-words="56" data-nb-chars="392">„Ministerstvo vyučování,“ řekl ředitel, „ve snaze, aby žactvu gymnázií bylo umožněno zotavit se&nbsp;aspoň jeden den ve&nbsp;školním roce na&nbsp;čerstvém vzduchu, nařídilo poznovu zvláštním oběžníkem, aby byl pořádán každou třídou nižších i&nbsp;vyšších středních škol celodenní výlet. Porokovav s&nbsp;několika členy profesorského sboru, vypracoval jsem plán pro vaši třídu. Podniknete výlet do&nbsp;údolí Divoké Šárky.“</span></p>
          <p class="chunk" data-nb-ref-number="5" data-nb-words="174" data-nb-chars="1079"><span class="idea" data-nb-ref-number="5" id="idea5" data-nb-words="174" data-nb-chars="1079">„Vím, co&nbsp;jest disciplína, pane řediteli,“ odpověděl nešťastný Hamouz, „ale račte uvážit, že&nbsp;už&nbsp;jen to&nbsp;slovo Divoká Šárka v&nbsp;sekundě B&nbsp;vzbudí odvážné myšlenky, kterým na&nbsp;výletě přičiní i&nbsp;skutky. Jelikož divochy pustím do&nbsp;Divoké Šárky, neuhlídám je. Zulukafry, s&nbsp;dovolením, nevzdělávají tím, že&nbsp;je&nbsp;pustí do&nbsp;pralesů na&nbsp;výlet. Prosím, pane řediteli, byste laskavě uvážil mou hroznou situaci. Mých žáků jest pětačtyřicet. Divoká Šárka jest samá skála, napravo skála, nalevo skála. Z&nbsp;těch pětačtyřiceti jich přivedu jistě do&nbsp;Prahy nepotlučených jen patnáct a&nbsp;z&nbsp;těch budu ještě nucen dát pro jejich chování na&nbsp;školním výletě aspoň deseti mravy nezákonné, neboť jsou to&nbsp;rození lotři. Vím, že&nbsp;z&nbsp;nich někteří snad se&nbsp;vůbec živí do&nbsp;Prahy nevrátí, že&nbsp;některé při průchodu vesnicemi pochytají obecní strážníci, deset procent si&nbsp;roztrhne kalhoty lezením na&nbsp;stromy, nejméně pět procent bude při škádlení psů dokonale pokousáno. A&nbsp;bude to&nbsp;marné, vytahovat zápisník a&nbsp;říkat: ‚Píši: celá třída zákonné mravy.‘ Bude to&nbsp;marné. A&nbsp;při obědě, oni se&nbsp;mně hoši opijí, docela opijí a&nbsp;pobijí se&nbsp;mezi sebou.“</span></p>
          <p class="chunk" data-nb-ref-number="6" data-nb-words="6" data-nb-chars="45"><span class="idea" data-nb-ref-number="6" id="idea6" data-nb-words="6" data-nb-chars="45">„Budete pilně botanizovat,“ ozval se&nbsp;ředitel.</span></p>
          <p class="chunk" data-nb-ref-number="7" data-nb-words="122" data-nb-chars="711"><span class="idea" data-nb-ref-number="7" id="idea7" data-nb-words="122" data-nb-chars="711">„Ne, pane řediteli, je&nbsp;to&nbsp;strašné. Pilně jsme i&nbsp;loni na&nbsp;výletě botanizovali, ačkoliv nejsem botanik, nýbrž klasický filolog. Ale prosím vás, vždyť všude jsme viděli v&nbsp;Krči jen pampelišky, tu&nbsp;a&nbsp;tam pryskyřičník, v&nbsp;Kunraticích mateřídoušku. Na&nbsp;tom mohli mít dosti. A&nbsp;oni, lotři, v&nbsp;Kunraticích v&nbsp;restauraci trhali v&nbsp;soukromé zahradě hostinského macešky, rané růže, tulipány a&nbsp;nosili mně před hostinským uloupené květiny s&nbsp;otázkou, abych jim řekl, co&nbsp;to&nbsp;je&nbsp;a&nbsp;jakou to&nbsp;má&nbsp;cenu. Jsem v&nbsp;Kunraticích nemožný. A&nbsp;nyní račte si&nbsp;představit, že&nbsp;řádění sekundy B&nbsp;nebude trvat jen půl dne, nýbrž po&nbsp;celý den, po&nbsp;celý dlouhý den, že&nbsp;v&nbsp;darebáctví za&nbsp;ten rok vyspěli rozumově, že&nbsp;jsou zchytralí a&nbsp;že jim takřka není nic svatého.“</span></p>
          <p class="chunk" data-nb-ref-number="8" data-nb-words="19" data-nb-chars="133"><span class="idea" data-nb-ref-number="8" id="idea8" data-nb-words="19" data-nb-chars="133">„Nemohu si&nbsp;pomoci,“ řekl utrápenému suplentu Hamouzovi ředitel, „vykonáte se&nbsp;svou třídou sekundou B&nbsp;celodenní výlet do&nbsp;Divoké Šárky.“</span></p>
          <p class="chunk" data-nb-ref-number="9" data-nb-words="7" data-nb-chars="44"><span class="idea" data-nb-ref-number="9" id="idea9" data-nb-words="7" data-nb-chars="44">Rozzuřeně vešel suplent Hamouz do&nbsp;své třídy.</span></p>
          <p class="chunk" data-nb-ref-number="10" data-nb-words="56" data-nb-chars="362"><span class="idea" data-nb-ref-number="10" id="idea10" data-nb-words="56" data-nb-chars="362">„Sekundáni,“ řekl zdrcujícím hlasem, „připravte si&nbsp;čtvrtky. Půjdete na&nbsp;celodenní výlet do&nbsp;Divoké Šárky&nbsp;– a&nbsp;dnes máte zvláštní písemnou práci z&nbsp;latiny, na&nbsp;kterou jste, hoši, připraveni nebyli. Podotýkám, že&nbsp;tato zvláštní práce bude velice důležitá ke&nbsp;klasifikaci. Kdo bude z&nbsp;ní mít nedostatečně, přijde do&nbsp;konference a&nbsp;nepomohou mu&nbsp;vzdechy, bude to&nbsp;před popravou.</span></p>
          <p class="chunk" data-nb-ref-number="11" data-nb-words="34" data-nb-chars="213"><span class="idea" data-nb-ref-number="11" id="idea11" data-nb-words="34" data-nb-chars="213">Takhle výlety, to&nbsp;by&nbsp;vás člověk užil! Podotýkám, že&nbsp;obzvláště přísně budu hledět, aby se&nbsp;neopisovalo. Já&nbsp;vás naučím chodit na&nbsp;celodenní výlet, uličníci. Rozsadím vás hned, aby ani jeden nemohl od&nbsp;druhého opisovat.</span></p>
          <p class="chunk" data-nb-ref-number="12" data-nb-words="77" data-nb-chars="418"><span class="idea" data-nb-ref-number="12" id="idea12" data-nb-words="77" data-nb-chars="418">Čeho ode mne žádáte, Poráku? Že&nbsp;je&nbsp;vám špatně a&nbsp;že chcete právě na&nbsp;tuto hodinu odejít ven? Vy&nbsp;se&nbsp;chcete vymknout, Poráku, ze&nbsp;své povinnosti. Ale na&nbsp;výletě, to&nbsp;byste to&nbsp;uměl. To&nbsp;byste lezl na&nbsp;stromy a&nbsp;pak po&nbsp;celé cestě svítil nohavicí. To&nbsp;nejde, hochu, to&nbsp;musí přestat. Dělám si&nbsp;poznámku u&nbsp;vašeho jména, že&nbsp;jste velice nebezpečný disciplíně celé třídy. Že&nbsp;od&nbsp;vás nemůže se&nbsp;čekat nic dobrého stejně jako tamhle od&nbsp;Kucha.</span></p>
          <p class="chunk" data-nb-ref-number="13" data-nb-words="66" data-nb-chars="351"><span class="idea" data-nb-ref-number="13" id="idea13" data-nb-words="66" data-nb-chars="351">Kuch, ten by&nbsp;zas v&nbsp;Divoké Šárce skákal přes potok, jako před čtrnácti dny v&nbsp;deset hodin přes lavici. Skočí do&nbsp;bahna a&nbsp;zamaže si&nbsp;šaty. A&nbsp;na ty&nbsp;šaty dostal z&nbsp;fondu císaře Františka Josefa loni 2.&nbsp;prosince a&nbsp;teď by&nbsp;chtěl skákat přes potok v&nbsp;Divoké Šárce. Tak to&nbsp;dál nepůjde, Kuchu! Jednou má&nbsp;také moje trpělivost své meze, koukáte nevinně jako tady Mára.</span></p>
          <p class="chunk" data-nb-ref-number="14" data-nb-words="132" data-nb-chars="739"><span class="idea" data-nb-ref-number="14" id="idea14" data-nb-words="132" data-nb-chars="739">Mára zas, ten je&nbsp;na&nbsp;psy. Psa nenechá na&nbsp;pokoji. Až&nbsp;půjdeme Libocí, chytí nejbližšího psa za&nbsp;ocas. Máro, svévolný chlapče, že&nbsp;nepamatujete na&nbsp;své rodiče, kteří jistě ani psů si&nbsp;v&nbsp;útlém mládí nevšimli. Ale vidíte ho, hoši, toho Máru, jak si&nbsp;myslí, až&nbsp;přijdeme do&nbsp;Veleslavína: ‚Já, až&nbsp;pan profesor se&nbsp;nebude koukat, vezmu kámen z&nbsp;hromádky a&nbsp;tamhletoho psa bacím!‘ Ale profesor Hamouz, ten má&nbsp;všude oči. Ten hned vytáhne zápisník a&nbsp;už si&nbsp;znamená: ‚Mára házel po&nbsp;psech!‘ Tak vidíte, kam to&nbsp;vede, takové chování. Vy&nbsp;se&nbsp;drze koukáte a&nbsp;hlásíte se, vím, co&nbsp;chcete říci. Chcete odporovat a&nbsp;říct, že&nbsp;po&nbsp;psech neházíte. Jako bych vás neviděl. Když jste myslil, že&nbsp;na&nbsp;vás se&nbsp;nedívám, už&nbsp;jste hodil ve&nbsp;Veleslavíně po&nbsp;psu kamenem. Sedněte si, drzý hochu.</span></p>
          <p class="chunk" data-nb-ref-number="15" data-nb-words="113" data-nb-chars="667"><span class="idea" data-nb-ref-number="15" id="idea15" data-nb-words="113" data-nb-chars="667">Vy&nbsp;jste alespoň drzý, ale upřímně drzý. Hledíte, jako byste chtěl vypálit celou gymnaziální budovu, ale tamhle Havelka, ten kouká tak zbožně, tak jako učiněné neviňátko, a&nbsp;vím, že&nbsp;si&nbsp;myslí: (Přece vstaňte, když s&nbsp;vámi mluvím.) ‚Až budeme v&nbsp;Divoké Šárce na&nbsp;obědě v&nbsp;Čertově mlýně, pan profesor nám dá&nbsp;každému sklenici piva.‘ Nic vám nedám, lotři! Sodovou vodu budete pít! To&nbsp;je&nbsp;hrozné, jak chcete už&nbsp;z&nbsp;mládí ve&nbsp;věku třinácti let, Havelko, opíjet se&nbsp;pivem v&nbsp;Čertově mlýně, po&nbsp;cestě pak hulákat, vyvádět alotria a&nbsp;ohrožovat ostatní. Je&nbsp;to&nbsp;velice smutný příklad zkaženosti. Dělám si&nbsp;poznámku u&nbsp;vašeho jména, abych věděl, jakou nízkou známku z&nbsp;mravného chování mám vám dát.</span></p>
          <p class="chunk" data-nb-ref-number="16" data-nb-words="44" data-nb-chars="288"><span class="idea" data-nb-ref-number="16" id="idea16" data-nb-words="44" data-nb-chars="288">Stejně činím si&nbsp;poznámky u&nbsp;Samka, Havlíčka, Janoty a&nbsp;Vodičky, neboť stejně jako oni nezdární žáci zničili latinské cvičebnice vypůjčené ze&nbsp;žákovské knihovny, budou ničit i&nbsp;lesní podrost v&nbsp;Divoké Šárce přesto, že&nbsp;ukážu na&nbsp;výstražné tabulky ‚Každé ničení lesních stromků se&nbsp;trestá vězením.‘</span></p>
          <p class="chunk" data-nb-ref-number="17" data-nb-words="59" data-nb-chars="330"><span class="idea" data-nb-ref-number="17" id="idea17" data-nb-words="59" data-nb-chars="330">Ale proč to&nbsp;vlastně říkám. Vždyť Samek už&nbsp;hledí tak na&nbsp;mne jako starý kriminálník a&nbsp;Havlíček s&nbsp;Vodičkou už&nbsp;měli oba dvouhodinový karcer, že&nbsp;jezdili na&nbsp;lodičkách přes výslovný zákaz pana ředitele a&nbsp;můj. Jezdí, jezdí, jako by&nbsp;nevěděli, že&nbsp;se&nbsp;mohou utopit. Ale to&nbsp;oni na&nbsp;výletě budou lézt do&nbsp;každé studně a&nbsp;hledat své ztracené mravy.</span></p>
          <p class="chunk" data-nb-ref-number="18" data-nb-words="25" data-nb-chars="153"><span class="idea" data-nb-ref-number="18" id="idea18" data-nb-words="25" data-nb-chars="153">Budete-li takhle pokračovat, vezmu třídní knihu a&nbsp;poznamenám, že&nbsp;nejste k&nbsp;napravení a&nbsp;že by&nbsp;se&nbsp;vám nečinila žádná křivda, kdyby vás vyloučili z&nbsp;gymnázia.</span></p>
          <p class="chunk" data-nb-ref-number="19" data-nb-words="48" data-nb-chars="274"><span class="idea" data-nb-ref-number="19" id="idea19" data-nb-words="48" data-nb-chars="274">Tamhle Švambera nemá k&nbsp;tomu daleko. Po&nbsp;školním výletě už&nbsp;ani nebude musit přijít druhého dne do&nbsp;třídy, neboť dovrší řadu svých nepravostí tím, že&nbsp;opozdí se&nbsp;po&nbsp;cestě a&nbsp;vykouří sportku. Já&nbsp;ale řeknu jemu i&nbsp;jeho komilitonům<a href="./resources/undefined">13</a>: ‚Dýchněte na&nbsp;mne,‘ a&nbsp;to dýchnutí jim podrazí nohy.</span></p>
          <p class="chunk" data-nb-ref-number="20" data-nb-words="82" data-nb-chars="508"><span class="idea" data-nb-ref-number="20" id="idea20" data-nb-words="82" data-nb-chars="508">Jiní zlotřilci, jako bych je&nbsp;viděl, přijdou na&nbsp;nádraží po&nbsp;zuby ozbrojení. Ten si&nbsp;vezme kapesní nůž, ten někde splaší flobertkovou pistoli, a&nbsp;nyní hejsa do&nbsp;Divoké Šárky. Bude veta po&nbsp;disciplíně. Najednou ozve se&nbsp;výstřel. To&nbsp;Bartoníček vypálil ve&nbsp;skalní soutěsce z&nbsp;flobertkové pistole. (Vstaňte, Bartoníčku, když s&nbsp;vámi mluvím.) A&nbsp;Bartoníčka chytím za&nbsp;límec při činu, vyrazím mu&nbsp;ještě kouřící flobertku z&nbsp;jeho zlotřilé ruky a&nbsp;řeknu mu: ‚Zítra už&nbsp;nemusíte chodit do&nbsp;školy.‘ A&nbsp;takových propadlých osudů bude víc.</span></p>
          <p class="chunk" data-nb-ref-number="21" data-nb-words="49" data-nb-chars="272"><span class="idea" data-nb-ref-number="21" id="idea21" data-nb-words="49" data-nb-chars="272">Nemusím jmenovat Musila. Ten někde si&nbsp;uřízne v&nbsp;lese klacek. Musile, víte, kam to&nbsp;spějete? Jest to&nbsp;lesní pych. Víte, že&nbsp;budete za&nbsp;takovou věc vyloučen. Zkrátka, hoši, vím, že&nbsp;ve&nbsp;vlaku budete se&nbsp;chovat jako divá zvěř. Že&nbsp;budete křičet z&nbsp;vlaku ‚nazdar!‘ a&nbsp;vyhýbati se&nbsp;z&nbsp;oken.</span></p>
          <p class="chunk" data-nb-ref-number="22" data-nb-words="91" data-nb-chars="507"><span class="idea" data-nb-ref-number="22" id="idea22" data-nb-words="91" data-nb-chars="507">Pravím vám důrazně, že&nbsp;kdo něco takového provede, kdo učiní něco podobného, o&nbsp;čemž jsem mluvil a&nbsp;o&nbsp;čemž jsem si&nbsp;dělal patřičné poznámky, tu&nbsp;každý z&nbsp;těch provinilců nemusí již druhého dne přijít do&nbsp;školy, nechť se&nbsp;každý z&nbsp;nich považuje za&nbsp;vyloučena a&nbsp;uzná nemožnost po&nbsp;svém jednání překročit ještě jednou práh této třídy a&nbsp;zasednouti do&nbsp;své lavice. I&nbsp;bude potom pláč a&nbsp;skřípění zubů, doma budou pracovat rákosky, a&nbsp;to všecko proto, že&nbsp;nedbali jste mých dobrých rad a&nbsp;naučení a&nbsp;na výletě chovali se&nbsp;jako zvěř.</span></p>
          <p class="chunk" data-nb-ref-number="23" data-nb-words="34" data-nb-chars="198"><span class="idea" data-nb-ref-number="23" id="idea23" data-nb-words="34" data-nb-chars="198">Kdo tedy bude lotr a&nbsp;provede alotria, o&nbsp;kterých jsem mluvil, a&nbsp;alotria jim podobná, nemusí se&nbsp;druhého dne objeviti ve&nbsp;škole a&nbsp;nechť považuje se&nbsp;za&nbsp;vyloučena ze&nbsp;všech středních škol celého Rakouska.“</span></p>
          <p class="chunk" data-nb-ref-number="24" data-nb-words="14" data-nb-chars="87"><span class="idea" data-nb-ref-number="24" id="idea24" data-nb-words="14" data-nb-chars="87">„To jsem je&nbsp;zastrašil,“ myslil si&nbsp;suplent Hamouz po&nbsp;hodině, „budou jistě jako beránci.“</span></p>
          <p class="chunk" data-nb-ref-number="25" data-nb-words="27" data-nb-chars="163"><span class="idea" data-nb-ref-number="25" id="idea25" data-nb-words="27" data-nb-chars="163">Druhého dne po&nbsp;školním výletě do&nbsp;Divoké Šárky přišlo do&nbsp;třídy ze&nbsp;čtyřiceti pěti žáků jen pět. Ostatní se&nbsp;považovali za&nbsp;vyloučené ze&nbsp;středních škol celého Rakouska…</span></p>
        </section>
        <section>
          <blockquote class="chunk" data-nb-ref-number="26" data-nb-words="6" data-nb-chars="32"><span class="idea" data-nb-ref-number="26" id="idea26" data-nb-words="6" data-nb-chars="32"><p><em>Humoristické listy – 14. 7. 1909</em></p></span></blockquote>
          <hr>
          <p class="chunk" data-nb-ref-number="27" data-nb-words="13" data-nb-chars="78"><span class="idea" data-nb-ref-number="27" id="idea27" data-nb-words="13" data-nb-chars="78"><em><a href="./resources/undefined">12</a> Zde: zpráva školy rodičům o&nbsp;špatném prospěchu nebo chování žáka. Pozn. red.</em></span></p>
          <p class="chunk" data-nb-ref-number="28" data-nb-words="4" data-nb-chars="24"><span class="idea" data-nb-ref-number="28" id="idea28" data-nb-words="4" data-nb-chars="24"><em><a href="./resources/undefined">13</a> Spolužáci. Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_043.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>