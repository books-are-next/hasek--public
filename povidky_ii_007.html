<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Drobílkovo milostné dobrodružství">
    <meta name="apple-mobile-web-app-capable" content="yes">
    <title>Drobílkovo milostné dobrodružství</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_006.html">
    <link rel="next" href="./povidky_ii_008.html">
    <meta name="nb-order" content="3">
    <link rel="self" href="povidky_ii_007.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="992" data-nb-chars="5851">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="33"><span class="idea" data-nb-ref-number="1" id="idea1" data-nb-words="3" data-nb-chars="33">Drobílkovo milostné dobrodružství</span></h1>
        <section>
          <p class="chunk" data-nb-ref-number="2" data-nb-words="68" data-nb-chars="455"><span class="idea" data-nb-ref-number="2" id="idea2" data-nb-words="68" data-nb-chars="455">Jsou na&nbsp;světě šlechetné povahy, které vykonávají však přitom trpný úkol lidí klamaných, lidí, kteří dožijí se&nbsp;konečně všelijakého nevděku. Zejména pokud se&nbsp;týče styků těchto šlechetníků s&nbsp;druhým pohlavím, přichází se&nbsp;přečasto k&nbsp;tomu názoru, že&nbsp;právě ty&nbsp;nejšlechetnější muže klamou ženy nejraději a&nbsp;že ti&nbsp;nejšlechetnější mužové mívají v&nbsp;lásce velká neštěstí. Tak i&nbsp;Drobílek, který jest vždy ochoten podepsat směnku Machovi, býval občas nešťastně zamilován.</span></p>
          <p class="chunk" data-nb-ref-number="3" data-nb-words="100" data-nb-chars="569"><span class="idea" data-nb-ref-number="3" id="idea3" data-nb-words="100" data-nb-chars="569">Miloval Barušku, kuchařku z&nbsp;restaurace U&nbsp;Svíčky, děvče venkovské, buclaté a&nbsp;naivní, a&nbsp;kdysi osmělil se&nbsp;jí&nbsp;říci, že&nbsp;by&nbsp;rád s&nbsp;ní šel do&nbsp;kinematografu. „Vy sviňáku,“ odpověděla Baruška, „co si&nbsp;to&nbsp;o&nbsp;mně myslíte?“&nbsp;– Od&nbsp;té&nbsp;doby Drobílek Barušku ctil, a&nbsp;kdykoliv mluvilo se&nbsp;o&nbsp;ženách, říkával, že&nbsp;poznal jedinou poctivou dívku, a&nbsp;to že&nbsp;byla Baruška. Byla to&nbsp;ta, jež o&nbsp;několik let později ukroutila k&nbsp;ránu, když dávala na&nbsp;kávu, v&nbsp;bytě svých zaměstnavatelů kohoutek u&nbsp;vodovodu, a&nbsp;když nemohla vodu zastavit, skočila z&nbsp;třetího patra a&nbsp;zabila se. Tak umírají jen nihilisti na&nbsp;Rusi.</span></p>
          <p class="chunk" data-nb-ref-number="4" data-nb-words="183" data-nb-chars="1023"><span class="idea" data-nb-ref-number="4" id="idea4" data-nb-words="183" data-nb-chars="1023">Pak miloval Drobílek jednu švadlenu. Zahrnoval ji&nbsp;svou přízní tak, že&nbsp;ve&nbsp;své dobrotě a&nbsp;poctivosti beze všeho zlého úmyslu vyzval ji&nbsp;jednou na&nbsp;výlet a&nbsp;na určené místo schůzky dostavil se&nbsp;s&nbsp;velkým balíkem pod paží. „Co to&nbsp;nesete?“ tázala se&nbsp;ona mladá dívka s&nbsp;půvabným úsměvem, když sedali na&nbsp;parník, aby odjeli na&nbsp;Závist. „Až v&nbsp;lese, slečno, tady je&nbsp;moc lidí,“ odvětil Drobílek, dívaje se&nbsp;jí&nbsp;oddaně do&nbsp;očí. A&nbsp;když konečně byli v&nbsp;lese a&nbsp;seděli na&nbsp;místě, skrytém všem lidským zrakům, přitulil se&nbsp;Drobílek ku&nbsp;své druhé lásce a&nbsp;řekl jí&nbsp;něžně: „Mám s&nbsp;sebou, zlatoušku, dvoje podvlékačky a&nbsp;dvě košile a&nbsp;také nitě mám s&nbsp;sebou. Ty&nbsp;podvlékačky jsou v&nbsp;rozkroku rozpárané a&nbsp;ty košile mají díry na&nbsp;lokti. Zlatoušku, spravte mně to&nbsp;tady.“ A&nbsp;otáčeje se&nbsp;nadšeně, zvolal: „Podívejte se, jak ptáci krásně zpívají!“&nbsp;– A&nbsp;vypravuje nám o&nbsp;tom, Drobílek vždycky vzdychl a&nbsp;dodával: „Víte, že&nbsp;mi&nbsp;řekla sprosťáku? Než jsem jí&nbsp;mohl ty&nbsp;podvlékačky a&nbsp;košile podat, že&nbsp;byla pryč? Co&nbsp;ta&nbsp;ženská si&nbsp;myslela, když jsem jí&nbsp;říkal, abychom zalezli do&nbsp;houští?“&nbsp;–</span></p>
          <p class="chunk" data-nb-ref-number="5" data-nb-words="127" data-nb-chars="755"><span class="idea" data-nb-ref-number="5" id="idea5" data-nb-words="127" data-nb-chars="755">Pak dlouhý čas pohlížel na&nbsp;ženy s&nbsp;nedůvěrou, až&nbsp;konečně jednoho dne prohlásil, že&nbsp;ho&nbsp;miluje jedna majitelka vinárny, poněvadž tam vždycky hodně utratí. Když přestal utrácet, přestala ho&nbsp;také milovat a&nbsp;Drobílek seznal, že&nbsp;ženy nestojí za&nbsp;nic. A&nbsp;zříkal se&nbsp;všech žen, až&nbsp;do&nbsp;oné doby, kdy seznámil se&nbsp;s&nbsp;dceruškou hostinského, kam chodíval na&nbsp;obědy. „Kupodivu,“ říkával Drobílek, „ten hostinský má&nbsp;několik dcer a&nbsp;já miluji právě jen tu&nbsp;jednu. To&nbsp;je&nbsp;prazvláštní náhoda. S&nbsp;tou se&nbsp;musím oženit, jestli mně do&nbsp;toho nic nevleze.“ Ale vlezl mu&nbsp;do&nbsp;toho přítel Förster. „Slečno,“ řekl jednoho dne k&nbsp;té, kterou Drobílek tolik miloval, „vy si&nbsp;nesmíte Drobílka vzít, poněvadž miluji vás sám. Jestli však ani mne si&nbsp;nechcete vzít, uděláte nejlepší, když z&nbsp;domova utečete.“</span></p>
          <p class="chunk" data-nb-ref-number="6" data-nb-words="253" data-nb-chars="1444"><span class="idea" data-nb-ref-number="6" id="idea6" data-nb-words="253" data-nb-chars="1444">Příštího dne slavil Drobílek své zasnoubení se&nbsp;slečnou Vilmou. Hodinu po&nbsp;zasnoubení přišel Förster a&nbsp;promluvil ke&nbsp;snoubence Drobílkově delší řeč, v&nbsp;níž vysvětloval, že&nbsp;nečiní dobře, když si&nbsp;chce vzít Drobílka, poněvadž je&nbsp;ještě mladá, za&nbsp;druhé že&nbsp;on&nbsp;sám ji&nbsp;miluje a&nbsp;že učiní nejlepší, jak už&nbsp;jí&nbsp;předešle říkal, když uteče z&nbsp;domova a&nbsp;nechá všeho být… A&nbsp;nechce-li od&nbsp;Drobílka upustit, že&nbsp;on&nbsp;sám Drobílka přinutí, aby se&nbsp;jí&nbsp;vzdal a&nbsp;udělal si&nbsp;známost s&nbsp;některou její sestrou. Pak jí&nbsp;navrhl, aby utekla hned v&nbsp;noci a&nbsp;přespala zatím někde v&nbsp;hotelu a&nbsp;napsala Drobílkovi, aby jí&nbsp;to&nbsp;odpustil, že&nbsp;to&nbsp;bude velká legrace. A&nbsp;aby mu&nbsp;tam také napsala, že&nbsp;ho&nbsp;nemá ráda, to&nbsp;že&nbsp;bude ještě větší legrace. Že&nbsp;jsme všichni na&nbsp;to&nbsp;zvědavi. Pak ji&nbsp;nechal stát na&nbsp;chodbě, zavolal Drobílka a&nbsp;řekl, že&nbsp;by&nbsp;slečna Vilma si&nbsp;přála o&nbsp;samotě s&nbsp;ním pohovořit o&nbsp;dalších plánech do&nbsp;budoucnosti. Tak Drobílek stál s&nbsp;Vilmou na&nbsp;chodbě půl hodiny a&nbsp;vrátiv se&nbsp;řekl: „To hodné děvče pláče štěstím, jelikož jsem jí&nbsp;vyložil, že&nbsp;už&nbsp;mám objednaný nábytek a&nbsp;že jsem všechno zařídil, aby byly tři ohlášky najednou.“ Nato jsme oslavovali zasnoubení Drobílkovo a&nbsp;Förster měl řeč, ve&nbsp;které pravil, že&nbsp;sice zasnoubení jest důležitým vstupem do&nbsp;nového života, ale že&nbsp;žádný člověk nesmí se&nbsp;domnívat, že&nbsp;zasnoubení jest již ukončením, a&nbsp;objav něžně Drobílka, řekl: „Byť by&nbsp;tě&nbsp;stihly jakékoliv nehody v&nbsp;tvém životě, pamatuj vždycky, že&nbsp;jsem já&nbsp;tvým nejlepším přítelem.“ Téže noci slečna Vilma utekla.</span></p>
          <p class="chunk" data-nb-ref-number="7" data-nb-words="84" data-nb-chars="505"><span class="idea" data-nb-ref-number="7" id="idea7" data-nb-words="84" data-nb-chars="505">Když druhého dne Drobílek přišel jako obyčejně k&nbsp;obědu, těše se&nbsp;na&nbsp;moučník, který tak rád jedl, shledal toto: ve&nbsp;výčepu seděl otec Vilmy, maje před sebou sklenici s&nbsp;černým pivem, a&nbsp;uzřev Drobílka, zvolal: „Pane Drobílku, já&nbsp;si&nbsp;rvu vlasy, víc vám nemusím říkat.“ Pln údivu vstoupil do&nbsp;lokálu a&nbsp;spatřil tam vzadu sedět paní hostinskou uplakanou a&nbsp;ze dveří kuchyně vykukovaly uplakané tváře všech pěti dcer a&nbsp;ubrečená číšnice přistoupila k&nbsp;Drobílkovi a&nbsp;řekla: „Ubohý pane Drobílku, už&nbsp;to&nbsp;víte? Vilma utekla.“</span></p>
          <p class="chunk" data-nb-ref-number="8" data-nb-words="46" data-nb-chars="291"><span class="idea" data-nb-ref-number="8" id="idea8" data-nb-words="46" data-nb-chars="291">„Ale nedali jste mně moučník?“ zvolal Drobílek ustrašeně. To&nbsp;když zaslechla paní hostinská, spráskla ruce a&nbsp;běžíc do&nbsp;kuchyně volala na&nbsp;své dcery: „Ježíšmarjá, pan Drobílek se&nbsp;z&nbsp;toho zbláznil.“ A&nbsp;vtom již přistoupil k&nbsp;Drobílkovi hostinský a&nbsp;odevzdal mu&nbsp;tento lístek, psaný rukou slečny Vilmy:</span></p>
          <p class="chunk" data-nb-ref-number="9" data-nb-words="22" data-nb-chars="135"><span class="idea" data-nb-ref-number="9" id="idea9" data-nb-words="22" data-nb-chars="135">Pane Drobílku, velectěný pane Drobílku! Prosím Vás tisíckrát za&nbsp;odpuštění, že&nbsp;Vás nemám ráda a&nbsp;že jsem utekla. Vaše Vás milující Vilma.</span></p>
          <p class="chunk" data-nb-ref-number="10" data-nb-words="26" data-nb-chars="155"><span class="idea" data-nb-ref-number="10" id="idea10" data-nb-words="26" data-nb-chars="155">A&nbsp;zatímco dobrému otci Vilmy tekly slzy z&nbsp;očí, zastrčil Drobílek dopis do&nbsp;kapsy a&nbsp;řekl úzkostlivě: „Ale pane hostinský, nechali jste mi&nbsp;přece ten moučník?“</span></p>
          <p class="chunk" data-nb-ref-number="11" data-nb-words="19" data-nb-chars="125"><span class="idea" data-nb-ref-number="11" id="idea11" data-nb-words="19" data-nb-chars="125">A&nbsp;vtom již přicházela slečna Boženka, slze jí&nbsp;kapaly na&nbsp;velkou porci malinového nákypu, který předložila Drobílkovi se&nbsp;slovy:</span></p>
          <p class="chunk" data-nb-ref-number="12" data-nb-words="34" data-nb-chars="201"><span class="idea" data-nb-ref-number="12" id="idea12" data-nb-words="34" data-nb-chars="201">„Ubohý pane Drobílku, tohle jste vždycky rád jedl. A&nbsp;ona utekla v&nbsp;noci.“ A&nbsp;Drobílek, zakusuje se&nbsp;do&nbsp;nákypu s&nbsp;blaženým úsměvem, řekl: „Zaplaťpámbu, už&nbsp;jsem měl strach, že&nbsp;jste mi&nbsp;ten moučník nenechali.“</span></p>
          <p class="chunk" data-nb-ref-number="13" data-nb-words="27" data-nb-chars="160"><span class="idea" data-nb-ref-number="13" id="idea13" data-nb-words="27" data-nb-chars="160">O&nbsp;tom případě dodává, když přijde na&nbsp;to&nbsp;řeč: „Jakživ už&nbsp;tak velkou porci moučníku nedostanu jako tenkrát, když mi&nbsp;utekla nevěsta. To&nbsp;jsem si&nbsp;tenkrát pochutnal.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>