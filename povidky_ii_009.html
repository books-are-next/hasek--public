<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jak jsem si přišíval knoflík ke kalhotám">
    <meta name="apple-mobile-web-app-capable" content="yes">
    <title>Jak jsem si přišíval knoflík ke kalhotám</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_008.html">
    <link rel="next" href="./povidky_ii_010.html">
    <meta name="nb-order" content="5">
    <link rel="self" href="povidky_ii_009.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1059" data-nb-chars="6292">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="40"><span class="idea" data-nb-ref-number="1" id="idea1" data-nb-words="7" data-nb-chars="40">Jak jsem si přišíval knoflík ke kalhotám</span></h1>
        <section>
          <p class="chunk" data-nb-ref-number="2" data-nb-words="41" data-nb-chars="271"><span class="idea" data-nb-ref-number="2" id="idea2" data-nb-words="41" data-nb-chars="271">Nejtrapnější, co&nbsp;člověka může postihnout je, když zpozoruje, že&nbsp;jeho oděv jeví citelné nedostatky. V&nbsp;určitém případě nemůže se&nbsp;objevit ani ve&nbsp;společnosti, neboť tato společnost nečiní rozdílů mezi starým mládencem a&nbsp;člověkem ženatým a&nbsp;žádá od&nbsp;obou jistou dávku slušnosti.</span></p>
          <p class="chunk" data-nb-ref-number="3" data-nb-words="109" data-nb-chars="687"><span class="idea" data-nb-ref-number="3" id="idea3" data-nb-words="109" data-nb-chars="687">Nemít knoflíky u&nbsp;kalhot v&nbsp;pořádku, vzbuzuje u&nbsp;mnohých zaujatých lidí značnou dávku odporu. Společnost tuto záležitost neposuzuje věcně a&nbsp;neprobírá jak ze&nbsp;stránky psychologické, tak i&nbsp;ze stránky praktické pravý stav věcí. Zapomíná, že&nbsp;starý mládenec může být též velice cudným člověkem, který by&nbsp;se&nbsp;neosmělil přinésti kalhoty se&nbsp;scházejícím knoflíkem manželce svého ženatého přítele s&nbsp;prosbou, aby laskavě doplnila vše v&nbsp;ladný celek, který by&nbsp;svědčil o&nbsp;naprostém pořádku. Obrátil-li by&nbsp;se&nbsp;pak s&nbsp;podobnou prosbou a&nbsp;se svými kalhotami ku&nbsp;svobodné dceři své bytné, kdoví zdali by&nbsp;v&nbsp;útlé dívčí duši nevzbudil též jistou dávku opovržení ku&nbsp;své osobě, kteréžto opovržení jistě by&nbsp;bylo na&nbsp;místě.</span></p>
          <p class="chunk" data-nb-ref-number="4" data-nb-words="20" data-nb-chars="122"><span class="idea" data-nb-ref-number="4" id="idea4" data-nb-words="20" data-nb-chars="122">A&nbsp;tak nezbývá starému mládenci, chce-li svou dobrou pověst uchovat, nic jiného, než aby sám si&nbsp;přišil knoflík ke&nbsp;kalhotám.</span></p>
          <p class="chunk" data-nb-ref-number="5" data-nb-words="118" data-nb-chars="701"><span class="idea" data-nb-ref-number="5" id="idea5" data-nb-words="118" data-nb-chars="701">Namítne-li někdo, že&nbsp;mohl s&nbsp;touto choulostivou otázkou obrátit se&nbsp;na&nbsp;pánského krejčího, který mu&nbsp;ony kalhoty šil, tu&nbsp;každý z&nbsp;těchto podobně o&nbsp;tom uvažujících nesoudí též správně, neboť kdybych přišel a&nbsp;řekl ku&nbsp;svému krejčímu: „Zde máte tyto kalhoty a&nbsp;schází mně tam a&nbsp;tam knoflík, račte mně ho&nbsp;přišít,“ tu&nbsp;bych se&nbsp;jistě vystavil též posměchu, neboť knoflík přišít zdá se&nbsp;být věcí úplně lehkou jak odborníku krejčímu, tak i&nbsp;celé širší veřejnosti. Žasl by&nbsp;pak zajisté každý, kdo by&nbsp;uslyšel, že&nbsp;krejčí musil mu&nbsp;knoflík přišívat ke&nbsp;kalhotám. To&nbsp;by&nbsp;znamenalo, že&nbsp;v&nbsp;očích všech objeví se&nbsp;takový starý mládenec jako člověk, který nestojí za&nbsp;nic, jako zhýčkaný, rozmazlený člověk, nafoukaný blbeček a&nbsp;podobně.</span></p>
          <p class="chunk" data-nb-ref-number="6" data-nb-words="10" data-nb-chars="57"><span class="idea" data-nb-ref-number="6" id="idea6" data-nb-words="10" data-nb-chars="57">Z&nbsp;těchto důvodů přišíval jsem si&nbsp;knoflík ke&nbsp;kalhotám sám.</span></p>
          <p class="chunk" data-nb-ref-number="7" data-nb-words="37" data-nb-chars="217"><span class="idea" data-nb-ref-number="7" id="idea7" data-nb-words="37" data-nb-chars="217">Zprvu jsem knoflík, který se&nbsp;mně utrhl, nahradil špendlíkem. Jednou ve&nbsp;voze elektrické tramvaje vnikl mně však špendlík z&nbsp;látky do&nbsp;těla, a&nbsp;tu umínil jsem si, že&nbsp;si&nbsp;knoflík musím přišít, a&nbsp;nikoliv snad jen přišpendlit.</span></p>
          <p class="chunk" data-nb-ref-number="8" data-nb-words="128" data-nb-chars="746"><span class="idea" data-nb-ref-number="8" id="idea8" data-nb-words="128" data-nb-chars="746">Přiznávám se&nbsp;zcela cynicky, že&nbsp;zprvu, když jsem zpozoroval ztrátu onoho knoflíku, nepůsobilo to&nbsp;na&nbsp;mne nijakým dramatickým spádem. Teprve v&nbsp;noci, když jsem si&nbsp;vzpomněl na&nbsp;ty&nbsp;různé pohledy, které mne sledovaly po&nbsp;celý večer v&nbsp;kavárně a&nbsp;kterým neubránil jsem se&nbsp;ani tehdy, když jsem si&nbsp;zapjal kabát, dospěl jsem k&nbsp;rozhodnutí, že&nbsp;si&nbsp;tam přišpendlím nový knoflík, který jsem uřezal z&nbsp;vesty. Je-li vesta bez jednoho knoflíku, není to&nbsp;tak zlé, jako když je&nbsp;znát citelnou ztrátu jednoho knoflíku na&nbsp;kalhotách. Na&nbsp;vestě to&nbsp;vypadá, že&nbsp;táž jest nedbale zapjata, což bývá zvykem u&nbsp;starých mládenců, jak vím z&nbsp;vlastní zkušenosti. Ale urážlivé pro okolí to&nbsp;celkem není. Něco jiného jest to&nbsp;ovšem, týká-li se&nbsp;to&nbsp;právě oné části oděvu, o&nbsp;které jsem se&nbsp;zmiňoval.</span></p>
          <p class="chunk" data-nb-ref-number="9" data-nb-words="61" data-nb-chars="353"><span class="idea" data-nb-ref-number="9" id="idea9" data-nb-words="61" data-nb-chars="353">Z&nbsp;těchto důvodů připravil jsem se&nbsp;na&nbsp;to, že&nbsp;si&nbsp;ten knoflík přišiji. Pamatuji se, že&nbsp;jsem byl celý den jaksi rozechvěn a&nbsp;že toto rozechvění se&nbsp;stupňovalo, čím více jsem o&nbsp;tom přemýšlel. Poptat se, jak se&nbsp;knoflík přišívá, jsem nechtěl, neboť nechtěl jsem být považován za&nbsp;nějakého hlupáka, kterým jsem ovšem v&nbsp;tomto případě byl, abych se&nbsp;loajálně přiznal.</span></p>
          <p class="chunk" data-nb-ref-number="10" data-nb-words="26" data-nb-chars="150"><span class="idea" data-nb-ref-number="10" id="idea10" data-nb-words="26" data-nb-chars="150">Mou první povinností, jak jsem pokládal za&nbsp;nutné, bylo, abych šel do&nbsp;muzejní čítárny a&nbsp;vypůjčil si&nbsp;tam naučný slovník, a&nbsp;to literu P, heslo přišívání.</span></p>
          <p class="chunk" data-nb-ref-number="11" data-nb-words="77" data-nb-chars="478"><span class="idea" data-nb-ref-number="11" id="idea11" data-nb-words="77" data-nb-chars="478">Protestuji nyní proti tomu názoru, že&nbsp;náš naučný slovník je&nbsp;úplný. O&nbsp;přišívání knoflíků tam není zhola nic pod písmenou P, heslem přišívání knoflíků. To&nbsp;heslo tam vůbec schází! Pod písmenou K&nbsp;našel jsem sice heslo knoflík, ale co&nbsp;tam stálo: „Knoflík jest součástí oděvu, kterou se&nbsp;dva díly spojují. Upevňování knoflíků děje se&nbsp;šitím. Staří Egypťané znali již knoflíky, naproti tomu Řekové a&nbsp;Římané knoflíků neznali. Knoflíky objevily se&nbsp;u&nbsp;nás v&nbsp;Čechách s&nbsp;příchodem křesťanství.“</span></p>
          <p class="chunk" data-nb-ref-number="12" data-nb-words="53" data-nb-chars="316"><span class="idea" data-nb-ref-number="12" id="idea12" data-nb-words="53" data-nb-chars="316">Hledal jsem tedy pod heslem křesťanství nějakou zmínku o&nbsp;knof­líkách, ale tam o&nbsp;tom zmínka nebyla. Kdybych alespoň našel, jak staří Egypťané přišívali knoflíky. Heslo Egypt: „V&nbsp;Egyptě dávaly,“ čtu v&nbsp;díle E, „mrtvým kněžím kněžky Ró&nbsp;zlaté knoflíky do&nbsp;ruky a&nbsp;tak je&nbsp;pohřbívaly.“&nbsp;– Ale jak je&nbsp;přišívaly, to&nbsp;tam nestálo.</span></p>
          <p class="chunk" data-nb-ref-number="13" data-nb-words="36" data-nb-chars="238"><span class="idea" data-nb-ref-number="13" id="idea13" data-nb-words="36" data-nb-chars="238">Musil jsem se&nbsp;tedy spolehnout na&nbsp;vlastní schopnost kombinační. Přemýšlením dospěl jsem k&nbsp;tomu názoru, že&nbsp;nejlepší je&nbsp;systém postupný. Postupovat systematicky! Prohlédl jsem si&nbsp;tedy knoflíky. Shledal jsem, že&nbsp;knoflík má&nbsp;v&nbsp;sobě čtyři dírky.</span></p>
          <p class="chunk" data-nb-ref-number="14" data-nb-words="100" data-nb-chars="577"><span class="idea" data-nb-ref-number="14" id="idea14" data-nb-words="100" data-nb-chars="577">Zprvu bylo mně to&nbsp;záhadou, k&nbsp;čemu jsou, ale prozkoumav dále, jaký asi vliv mohou mít ty&nbsp;dírky na&nbsp;celou záležitost, vypátral jsem, že&nbsp;dle všech známek jimi prochází nit, která asi je&nbsp;skrz ty&nbsp;dírky dopravována onou pomůckou řemeslnou, totiž jehlou. Jehla pak, jak jsem se&nbsp;dočetl v&nbsp;naučném slovníku, není opět nic jiného než určitý druh ocelové páky, a&nbsp;má na&nbsp;rozdíl od&nbsp;prasátka jen jedno ouško. Já&nbsp;mám dvě. Tímto otvorem, zjistil jsem, prostrkuje se&nbsp;nit a&nbsp;pohybem, jako kdybychom chtěli vypáčit něco, nastrčíme dle všeho knoflík na&nbsp;nit a&nbsp;nějak to&nbsp;už&nbsp;stočíme a&nbsp;propíchneme kalhoty.</span></p>
          <p class="chunk" data-nb-ref-number="15" data-nb-words="62" data-nb-chars="375"><span class="idea" data-nb-ref-number="15" id="idea15" data-nb-words="62" data-nb-chars="375">Fantazie má&nbsp;pracovala velice bujně. Poněvadž jsem slyšel, že&nbsp;ocel je&nbsp;křehká, koupil jsem veletucet jehel. Kromě toho tucet různých špulek nití, většinou černých. Bílé nitě jsem koupil proto, aby kdyby se&nbsp;neosvědčily černé nitě, mohl jsem se&nbsp;obrátit k&nbsp;bílým. Měl jsem po&nbsp;ruce též hnědé, kterých chtěl jsem použít jen v&nbsp;nejkrajnějším případě, kdyby selhaly i&nbsp;bílé i&nbsp;černé nitě.</span></p>
          <p class="chunk" data-nb-ref-number="16" data-nb-words="65" data-nb-chars="353"><span class="idea" data-nb-ref-number="16" id="idea16" data-nb-words="65" data-nb-chars="353">V&nbsp;obchodě, kde jsem to&nbsp;kupoval, ptali se&nbsp;mě, zdali si&nbsp;přeji i&nbsp;náprstek. Chápal jsem, že&nbsp;je&nbsp;to&nbsp;něco velice důležitého, a&nbsp;koupil jsem jich dvacet. Analogicky jsem soudil, že&nbsp;dle významu slova dává se&nbsp;náprstek na&nbsp;prsty. Proč a&nbsp;k&nbsp;čemu, bylo mně hádankou. Abych ale nechybil, musil jsem jich koupit dvacet, neboť na&nbsp;noze máme deset a&nbsp;na ruce též deset prstů.</span></p>
          <p class="chunk" data-nb-ref-number="17" data-nb-words="53" data-nb-chars="298"><span class="idea" data-nb-ref-number="17" id="idea17" data-nb-words="53" data-nb-chars="298">Když jsem se&nbsp;s&nbsp;koupenými předměty ubíral k&nbsp;domovu, připadal jsem si&nbsp;jako kouzelník. Doma jsem si&nbsp;dal hezky zatopit a&nbsp;přinést tři lahve dobrého vína, a&nbsp;posilniv se&nbsp;silnou večeří a&nbsp;vínem, vyhledal jsem nešťastné kalhoty a&nbsp;dal se&nbsp;s&nbsp;chutí do&nbsp;práce. Připomínám si&nbsp;dodnes, že&nbsp;to&nbsp;byl krutý, urputný zápas!</span></p>
          <p class="chunk" data-nb-ref-number="18" data-nb-words="46" data-nb-chars="264"><span class="idea" data-nb-ref-number="18" id="idea18" data-nb-words="46" data-nb-chars="264">Ráno našli mě&nbsp;ležet na&nbsp;zemi, obtočeného čtrnácti tisíci metry různobarevných nití, jen ve&nbsp;spodním prádle. Spal jsem na&nbsp;dvou stech jehlách a&nbsp;kalhoty našli přišité ke&nbsp;kanapi, na&nbsp;prstech u&nbsp;nohy i&nbsp;na rukách měl jsem dvacet náprstků a&nbsp;lýtko jsem měl přišité ke&nbsp;koberci.</span></p>
          <p class="chunk" data-nb-ref-number="19" data-nb-words="10" data-nb-chars="49"><span class="idea" data-nb-ref-number="19" id="idea19" data-nb-words="10" data-nb-chars="49">Co&nbsp;jsem měl dělat?&nbsp;– Koupil jsem si&nbsp;nové kalhoty.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>