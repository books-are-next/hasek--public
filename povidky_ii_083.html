<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Vliv hudby na zvířata">
    <meta name="apple-mobile-web-app-capable" content="yes">
    <title>Vliv hudby na zvířata</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_082.html">
    <link rel="next" href="./colophon.html">
    <meta name="nb-order" content="79">
    <link rel="self" href="povidky_ii_083.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1230" data-nb-chars="7591">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_082.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="21"><span class="idea" data-nb-ref-number="1" id="idea1" data-nb-words="4" data-nb-chars="21">Vliv hudby na zvířata</span></h1>
        <section>
          <p class="chunk" data-nb-ref-number="2" data-nb-words="74" data-nb-chars="420"><span class="idea" data-nb-ref-number="2" id="idea2" data-nb-words="74" data-nb-chars="420">V&nbsp;indické básni Swanwaga pěje neznámý básník staré Indie: „Přišel dobrý Bhagadad do&nbsp;dolního poříčí Gangu a&nbsp;přitom tloukl paličkami na&nbsp;deset malých kovových bubínků a&nbsp;přišel zdráv a&nbsp;slavný do&nbsp;chrámu Višni u&nbsp;dolního poříčí Gangu a&nbsp;za ním táhlo, za&nbsp;hudbou jeho bubínků kovových, osm tygrů, s&nbsp;kterými se&nbsp;setkal daleko v&nbsp;lesích, z&nbsp;nichž bohyně Kálí tygry vysílá a&nbsp;z&nbsp;nichž se&nbsp;nikdo nevrací, s&nbsp;kým setkaly se&nbsp;zelené oči tygrů.“</span></p>
          <p class="chunk" data-nb-ref-number="3" data-nb-words="68" data-nb-chars="420"><span class="idea" data-nb-ref-number="3" id="idea3" data-nb-words="68" data-nb-chars="420">Ve&nbsp;školních čítankách býval před léty zařazen podivuhodný příběh jednoho venkovského houslisty, který vraceje se&nbsp;z&nbsp;posvícení, spadl do&nbsp;vlčí jámy, kde ku&nbsp;své hrůze zpozoroval, že&nbsp;není sám. Zlověstně dívaly se&nbsp;na&nbsp;něho dva páry žhavých očí vlků. Neztratil duchapřítomnost a&nbsp;počal hrát na&nbsp;housle. Hrál neúnavně až&nbsp;do&nbsp;rána, kdy přišli lidé a&nbsp;z&nbsp;nepříjemné situace ho&nbsp;vysvobodili. Vlci po&nbsp;celou dobu, co&nbsp;hrál, tiše naslouchali.</span></p>
          <p class="chunk" data-nb-ref-number="4" data-nb-words="75" data-nb-chars="437"><span class="idea" data-nb-ref-number="4" id="idea4" data-nb-words="75" data-nb-chars="437">Podobně stalo se&nbsp;bodrému houslistovi Jindřichu Boehmovi, který dostal se&nbsp;někde v&nbsp;Haliči do&nbsp;neméně nepříjemné situace. V&nbsp;hlubokém lese v&nbsp;noci byl pronásledován vlky. Ve&nbsp;strachu usedl na&nbsp;zem a&nbsp;hrál na&nbsp;své slavné housle. Byl velmi překvapen, když vlci položili se&nbsp;kolem něho a&nbsp;tiše naslouchali jeho hudbě. Hrál valčíky, polky, hrál za&nbsp;svůj život po&nbsp;celou noc až&nbsp;do&nbsp;rána, kdy přišla pomoc. Měl bílé vlasy, ale složil svůj slavný Vlčí valčík.</span></p>
          <p class="chunk" data-nb-ref-number="5" data-nb-words="35" data-nb-chars="220"><span class="idea" data-nb-ref-number="5" id="idea5" data-nb-words="35" data-nb-chars="220">Ať&nbsp;to&nbsp;byl tedy staroindický Bhagadad, nebo Jindřich Boehm, tolik jest jisto, že&nbsp;hudba je&nbsp;zachránila, říše tónů, ve&nbsp;které smysly dravců viděly něco tajemného, lichotného a&nbsp;velkého, co&nbsp;jejich dravý pud zatlačilo do&nbsp;pozadí.</span></p>
          <p class="chunk" data-nb-ref-number="6" data-nb-words="36" data-nb-chars="198"><span class="idea" data-nb-ref-number="6" id="idea6" data-nb-words="36" data-nb-chars="198">Když pak vzpomeneme na&nbsp;známou pohádku o&nbsp;krysaři z&nbsp;Hameln, který svou píšťalkou vyvedl myši za&nbsp;město, tu&nbsp;vidíme, že&nbsp;již středověk všímal si&nbsp;vlivu hudby na&nbsp;zvířata a&nbsp;že v&nbsp;té pohádce jest mnoho pravdy.</span></p>
          <p class="chunk" data-nb-ref-number="7" data-nb-words="101" data-nb-chars="627"><span class="idea" data-nb-ref-number="7" id="idea7" data-nb-words="101" data-nb-chars="627">To&nbsp;dokazuje případ jistého Gregoria, který asi před dvaceti léty vzbudil mnoho senzace. Veselému pánovi nedala spát sláva středověkého krysaře z&nbsp;Hameln, i&nbsp;postavil se&nbsp;do&nbsp;průchodu starého domu v&nbsp;Quartier Latin a&nbsp;počal hrát na&nbsp;píšťalku. Za&nbsp;chvíli shromáždilo se&nbsp;kolem něho na&nbsp;sta krys a&nbsp;myší, které panáčkovaly a&nbsp;prováděly různé skoky, jako nadšené hudbou. Jistý cellista pořádal ve&nbsp;svém bytě ve&nbsp;starém domě noční koncerty. Co&nbsp;bylo nepříjemné lidem, zdálo se&nbsp;být příjemné krysám, které přicházely ze&nbsp;všech koutů a&nbsp;poslouchaly, pokud hrál pomalu. Při allegru zmizely. (Fáma sice vykládala, že&nbsp;se&nbsp;to&nbsp;stalo, když vzal falešné tóny.)</span></p>
          <p class="chunk" data-nb-ref-number="8" data-nb-words="33" data-nb-chars="180"><span class="idea" data-nb-ref-number="8" id="idea8" data-nb-words="33" data-nb-chars="180">Podobně v&nbsp;Karlíně v&nbsp;jednom domě stalo se, že&nbsp;když hráli na&nbsp;piano, vylezla z&nbsp;díry pod podlahou myš, stavěla se&nbsp;na&nbsp;zadní nožičky, pak přiběhla druhá a&nbsp;třetí. Silnější zvuk je&nbsp;zahnal.</span></p>
          <p class="chunk" data-nb-ref-number="9" data-nb-words="65" data-nb-chars="414"><span class="idea" data-nb-ref-number="9" id="idea9" data-nb-words="65" data-nb-chars="414">Věc je&nbsp;vážná, jak dokazují pokusy německého přírodozpytce Schelleho. Tento pán, který vydal pět knih o&nbsp;hlodavcích, zajímal se&nbsp;velice o&nbsp;myši. Tyto byly jeho miláčky. Kvůli prozkoumání, jaký vliv má&nbsp;hudba na&nbsp;myši, uspořádal pro ně&nbsp;koncert. Bylo těch myší posluchačů šest. Tři z&nbsp;nich dokonce reagovaly na&nbsp;hudbu a&nbsp;doprovázely ji&nbsp;zvuky. „Zpívaly“&nbsp;– a&nbsp;zaznamenáno šest melodických tónů, podobných jemnému hvízdání ptáků.</span></p>
          <p class="chunk" data-nb-ref-number="10" data-nb-words="25" data-nb-chars="160"><span class="idea" data-nb-ref-number="10" id="idea10" data-nb-words="25" data-nb-chars="160">Již jednou v&nbsp;listě mluvili jsme o&nbsp;zvláštním druhu myší žijících v&nbsp;Číně, které chovají Číňané kvůli jich „zpěvu a&nbsp;říkají jim sing-sang-song, zpívající zvonečky.“</span></p>
          <p class="chunk" data-nb-ref-number="11" data-nb-words="101" data-nb-chars="653"><span class="idea" data-nb-ref-number="11" id="idea11" data-nb-words="101" data-nb-chars="653">O&nbsp;hudbymilovných myších měl smutnou zkušenost italský básník a&nbsp;vlastenec Silvio Pellico (zemřel roku 1854 v&nbsp;Turíně). V&nbsp;době, kdy Itálie toužila po&nbsp;osvobození z&nbsp;cizí nadvlády, byl zatčen v&nbsp;Benátkách a&nbsp;jako spiklenec uvězněn ve&nbsp;vězení Santa Margheritta, kde byl odsouzen 21.&nbsp;února 1822 k&nbsp;trestu smrti, kterýž trest mu&nbsp;byl později proměněn v&nbsp;patnáctiletý žalář na&nbsp;pevnosti Špilberku v&nbsp;Brně. Tam urobil si&nbsp;píšťalku v&nbsp;ponurých zdech vězení a&nbsp;myši přicházely a&nbsp;naslouchaly jeho pískání. Jednoho dne dozorce je&nbsp;spatřil a&nbsp;pobil, poněvadž hudbymilovné myši ukracovaly dlouhou chvíli slavného Pellica. Proti myším v&nbsp;jiných žalářních celách jistě ničeho nenamítal.</span></p>
          <p class="chunk" data-nb-ref-number="12" data-nb-words="21" data-nb-chars="132"><span class="idea" data-nb-ref-number="12" id="idea12" data-nb-words="21" data-nb-chars="132">Když promlouváme o&nbsp;myších, musíme také promluvit o&nbsp;hadech fakírů indických. Hadi dají se&nbsp;zvuky píšťaly právě tak přilákat jako myši.</span></p>
          <p class="chunk" data-nb-ref-number="13" data-nb-words="23" data-nb-chars="131"><span class="idea" data-nb-ref-number="13" id="idea13" data-nb-words="23" data-nb-chars="131">Přitom jeví jejich tělo křečovité záchvěvy. O&nbsp;těchto hadech bylo toho psáno již tolik, že&nbsp;jest jistě každému znám vliv hudby na&nbsp;ně.</span></p>
          <p class="chunk" data-nb-ref-number="14" data-nb-words="31" data-nb-chars="184"><span class="idea" data-nb-ref-number="14" id="idea14" data-nb-words="31" data-nb-chars="184">Často se&nbsp;stává, že&nbsp;hudba působí na&nbsp;zvířata tak, jako vojenská kapela na&nbsp;unavené mužstvo pluku při pochodu. Hudba je&nbsp;osvěžuje. Vezměme si&nbsp;jen za&nbsp;příklad domácí skot, zapřažený do&nbsp;pluhu.</span></p>
          <p class="chunk" data-nb-ref-number="15" data-nb-words="26" data-nb-chars="147"><span class="idea" data-nb-ref-number="15" id="idea15" data-nb-words="26" data-nb-chars="147">V&nbsp;krajinách, kde pracují s&nbsp;voly na&nbsp;polích, možno pozorovat, jak se&nbsp;volům zpěv líbí, takže u&nbsp;pluhu, když si&nbsp;oráč zpívá píseň, pracují mnohem živěji.</span></p>
          <p class="chunk" data-nb-ref-number="16" data-nb-words="40" data-nb-chars="248"><span class="idea" data-nb-ref-number="16" id="idea16" data-nb-words="40" data-nb-chars="248">Na&nbsp;koně naproti tomu působí hudba tišivě. Lord Napier of&nbsp;Magdala měl nervózního, bujného koně, velmi divokého; tohoto tišil vždy tím, že&nbsp;vyluzoval na&nbsp;flétně při jízdě melodické tóny. Při vysokých tónech kůň zmírnil vždy tempo a&nbsp;kráčel potom krokem.</span></p>
          <p class="chunk" data-nb-ref-number="17" data-nb-words="20" data-nb-chars="136"><span class="idea" data-nb-ref-number="17" id="idea17" data-nb-words="20" data-nb-chars="136">Stejně jako na&nbsp;skot, působí zpěv na&nbsp;velbloudy vzpružujícím způsobem. Arabové zpívají svým velbloudům po&nbsp;dobu svých dlouhých cest pouští.</span></p>
          <p class="chunk" data-nb-ref-number="18" data-nb-words="21" data-nb-chars="157"><span class="idea" data-nb-ref-number="18" id="idea18" data-nb-words="21" data-nb-chars="157">Ještěrkám velmi se&nbsp;líbí hvízdání. Některé druhy ještěrek dají se&nbsp;hvízdáním přilákat. Pověstné jsou ještěrky z&nbsp;východních vrchů tennesských, ještěrky zpěvavé.</span></p>
          <p class="chunk" data-nb-ref-number="19" data-nb-words="34" data-nb-chars="233"><span class="idea" data-nb-ref-number="19" id="idea19" data-nb-words="34" data-nb-chars="233">Zoolog Waterton konstatuje faktum, že&nbsp;v&nbsp;krajinách Essekwibo v&nbsp;jižní Africe lákají domorodci varana písečného pískáním. A&nbsp;varani dávají pro hudbu život v&nbsp;pravém slova smyslu, neboť přilákané varany domorodci chytají, pobíjejí a&nbsp;pekou.</span></p>
          <p class="chunk" data-nb-ref-number="20" data-nb-words="33" data-nb-chars="220"><span class="idea" data-nb-ref-number="20" id="idea20" data-nb-words="33" data-nb-chars="220">Pokud se&nbsp;týká ptáků, mají tito smysl pro hudbu, jsouce sami zpěváky. Jsou však ptáci nezpěvaví, jako například papoušek, nezpěvaví vzhledem k&nbsp;našemu slavíku, kterému jistě nikdo neupře hudební sluch, stejně jako kanárům.</span></p>
          <p class="chunk" data-nb-ref-number="21" data-nb-words="40" data-nb-chars="255"><span class="idea" data-nb-ref-number="21" id="idea21" data-nb-words="40" data-nb-chars="255">Můj strýc měl papouška, který miloval hru na&nbsp;piano. Papoušek ten pobíhal volně. Jakmile zasedli k&nbsp;pianu, již tu&nbsp;byl papoušek, posadil se&nbsp;na&nbsp;piano a&nbsp;podával „pac“, natahoval totiž nohu na&nbsp;výraz spokojenosti. Nejraději naslouchal áriím ze&nbsp;Smetanovy Hubičky.</span></p>
          <p class="chunk" data-nb-ref-number="22" data-nb-words="20" data-nb-chars="119"><span class="idea" data-nb-ref-number="22" id="idea22" data-nb-words="20" data-nb-chars="119">Holubi milují také hudbu. V&nbsp;Benátkách byl znám jeden muž, který zvuky svých dud svolal všechny holuby z&nbsp;celých Benátek.</span></p>
          <p class="chunk" data-nb-ref-number="23" data-nb-words="51" data-nb-chars="298"><span class="idea" data-nb-ref-number="23" id="idea23" data-nb-words="51" data-nb-chars="298">Zajímavo je&nbsp;pozorovat účinek hudby na&nbsp;slony. Sloni mají velmi rádi hudbu. Sloni nacházející se&nbsp;v&nbsp;pařížské Jardin des Plantes byli velmi citliví vůči změnám v&nbsp;rytmu a&nbsp;pohybu. Když před nimi hráli karmaňolu a&nbsp;zpívali „ca ira“, tu&nbsp;byly jich pohyby zrychleny. Vnímali tempo hudby a&nbsp;klátili se&nbsp;do&nbsp;taktu.</span></p>
          <p class="chunk" data-nb-ref-number="24" data-nb-words="31" data-nb-chars="176"><span class="idea" data-nb-ref-number="24" id="idea24" data-nb-words="31" data-nb-chars="176">Velmi trapnou zmínku sluší činit u&nbsp;medvědů. Zde hudba jest pro ně&nbsp;mučením. Aby se&nbsp;naučili medvědi tančit, musí stát na&nbsp;rozpálených plotnách, jsou biti, a&nbsp;to vše ve&nbsp;jménu hudby.</span></p>
          <p class="chunk" data-nb-ref-number="25" data-nb-words="29" data-nb-chars="193"><span class="idea" data-nb-ref-number="25" id="idea25" data-nb-words="29" data-nb-chars="193">Zoolog Waterton popírá, že&nbsp;by&nbsp;medvědi měli nějaký vyvinutý hudební sluch. Kousky, které provozují, jsou jen čistě naučenými za&nbsp;ukrutných bolestí. Strach před bolestí zastupuje tu&nbsp;lásku k&nbsp;hudbě.</span></p>
          <p class="chunk" data-nb-ref-number="26" data-nb-words="95" data-nb-chars="620"><span class="idea" data-nb-ref-number="26" id="idea26" data-nb-words="95" data-nb-chars="620">Ve&nbsp;Stellingách u&nbsp;Hamburku byly konány pokusy, jak působí hudba na&nbsp;lvy. V&nbsp;tomto Hagenbeckově „ráji zvířat“ pořádán koncert pro lvy. Odděleni jen širokým příkopem, přiblížili se&nbsp;hudebníci pokud možno nejblíže ke&nbsp;lvům. Zjištěno, že&nbsp;vysoké a&nbsp;střední tóny přijímají lvi klidně, při hlubokých řvali s&nbsp;sebou. Kočky, když se&nbsp;hvízdá, v&nbsp;mnohých případech trou se&nbsp;kolem člověka. Slavný italský hudební skladatel Scarlatti měl kočku, která se&nbsp;zálibou procházela se&nbsp;po&nbsp;klaviatuře a&nbsp;některé tóny vyluzovala se&nbsp;zvláštní zálibou. Skladatel použil těchto tónů jako základní myšlenky ku&nbsp;jedné ze&nbsp;svých skladeb. Tak vznikla Kočičí skladba.</span></p>
          <p class="chunk" data-nb-ref-number="27" data-nb-words="46" data-nb-chars="266"><span class="idea" data-nb-ref-number="27" id="idea27" data-nb-words="46" data-nb-chars="266">Kdo chce konati vážná psychologická studia v&nbsp;tomto oboru, jaký vliv má&nbsp;totiž hudba na&nbsp;zvířata, nechť všimne si&nbsp;chování psů. Někteří psi štěkají, jiní vrtí ocasem, jiní vyjí. Nejvíce však vyjí. Není to&nbsp;však nenávist k&nbsp;hudbě. Jest cosi neznámého, co&nbsp;nutí psa, aby vyl.</span></p>
          <p class="chunk" data-nb-ref-number="28" data-nb-words="30" data-nb-chars="177"><span class="idea" data-nb-ref-number="28" id="idea28" data-nb-words="30" data-nb-chars="177">Pokud se&nbsp;týče opic, mluví Darwin o&nbsp;lidoopici gibbonu, která vyzpívala celou oktávu. O&nbsp;černých šimpanzech je&nbsp;známo, že&nbsp;se&nbsp;shromažďují v&nbsp;tlupy po&nbsp;30–50, a&nbsp;tvoří tak pěvecké sbory.</span></p>
          <p class="chunk" data-nb-ref-number="29" data-nb-words="22" data-nb-chars="149"><span class="idea" data-nb-ref-number="29" id="idea29" data-nb-words="22" data-nb-chars="149">Studování vlivu hudby na&nbsp;zvířata jest pro rozluštění psychologie zvířat nepostrádatelným a&nbsp;mělo by&nbsp;se&nbsp;jistě pěstovati soustavněji, než se&nbsp;dosud dělo.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./colophon.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>