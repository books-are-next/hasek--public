<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jaké máme trápení s&nbsp;tetou">
    <meta name="apple-mobile-web-app-capable" content="yes">
    <title>Jaké máme trápení s&nbsp;tetou</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_034.html">
    <link rel="next" href="./povidky_ii_036.html">
    <meta name="nb-order" content="31">
    <link rel="self" href="povidky_ii_035.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1258" data-nb-chars="6719">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_034.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">Jaké máme trápení s&nbsp;tetou</span></h1>
        <section>
          <div class="centered">
            <div class="verse">
              <p class="chunk" data-nb-ref-number="2" data-nb-words="4" data-nb-chars="29"><span class="idea" data-nb-ref-number="2" id="idea2" data-nb-words="4" data-nb-chars="29"><em>Z&nbsp;vypravování malého Karlíčka</em></span></p>
            </div>
          </div>
        </section>
        <section>
          <p class="chunk" data-nb-ref-number="3" data-nb-words="46" data-nb-chars="233"><span class="idea" data-nb-ref-number="3" id="idea3" data-nb-words="46" data-nb-chars="233">Máme doma starou tetu. Tatínek říká, že&nbsp;před dvaceti léty přijela k&nbsp;nám z&nbsp;venkova na&nbsp;návštěvu, jen na&nbsp;pár dní, a&nbsp;přivezla s&nbsp;sebou asi za&nbsp;dvanáct krejcarů tvarohu. Od&nbsp;té&nbsp;doby je&nbsp;pořád u&nbsp;nás a&nbsp;těch pár dní se&nbsp;prodloužilo na&nbsp;dvacet let.</span></p>
          <p class="chunk" data-nb-ref-number="4" data-nb-words="77" data-nb-chars="405"><span class="idea" data-nb-ref-number="4" id="idea4" data-nb-words="77" data-nb-chars="405">Baba je&nbsp;ještě jako buk, a&nbsp;když jí&nbsp;před pěti léty počaly otékat nohy, tatínek měl velkou radost a&nbsp;slíbil nám stavebnici. Tetě však nohy zas splaskly a&nbsp;my jsme měli po&nbsp;stavebnici. Od&nbsp;té&nbsp;doby mám na&nbsp;ni&nbsp;velký vztek a&nbsp;koupil jsem už&nbsp;pro ni&nbsp;svrbící prášek, který jsem jí&nbsp;třikrát nasypal za&nbsp;krk, když spala u&nbsp;modliteb. Ty&nbsp;modlitby jsou veliké a&nbsp;hodně otlučené, poněvadž ta&nbsp;bába je&nbsp;hází po&nbsp;tatínkovi i&nbsp;po mamince.</span></p>
          <p class="chunk" data-nb-ref-number="5" data-nb-words="51" data-nb-chars="261"><span class="idea" data-nb-ref-number="5" id="idea5" data-nb-words="51" data-nb-chars="261">Když jsem jí&nbsp;tedy ten prášek nasypal za&nbsp;krk, počala se&nbsp;ošívat a&nbsp;foukala si&nbsp;za&nbsp;košili, což bylo ještě horší, i&nbsp;běžela vedle na&nbsp;chodbu k&nbsp;sousedce a&nbsp;křičela, že&nbsp;máme u&nbsp;nás štěnice a&nbsp;že jí&nbsp;schválně postel nečistíme, aby ji&nbsp;sežraly a&nbsp;my se&nbsp;staré, ubohé tety zbavili.</span></p>
          <p class="chunk" data-nb-ref-number="6" data-nb-words="67" data-nb-chars="359"><span class="idea" data-nb-ref-number="6" id="idea6" data-nb-words="67" data-nb-chars="359">Nebo jí, když spí a&nbsp;hlavu má&nbsp;na&nbsp;modlitbách, nasypu pod nos kýchací prášek a&nbsp;ona je&nbsp;z&nbsp;toho pak celá divoká a&nbsp;chodí po&nbsp;sousedkách, že&nbsp;z&nbsp;ní v&nbsp;noci stahujeme peřinu a&nbsp;otevíráme okno, aby dostala rýmu. A&nbsp;kýchá, až&nbsp;se&nbsp;může ztrhat, a&nbsp;já mám velikou radost, poněvadž jsem slyšel povídat tatínka jednou v&nbsp;kuchyni, když teta tolik kýchala: „Jen se&nbsp;ztrhej, stará bréco!“</span></p>
          <p class="chunk" data-nb-ref-number="7" data-nb-words="75" data-nb-chars="388"><span class="idea" data-nb-ref-number="7" id="idea7" data-nb-words="75" data-nb-chars="388">Tatínek má&nbsp;také radost, když je&nbsp;teď tetě jen trošku špatně, a&nbsp;hned k&nbsp;ní volá doktora, poněvadž myslí, že&nbsp;by&nbsp;doktor spíš nám pomohl. To&nbsp;myslí o&nbsp;těch doktorech od&nbsp;té&nbsp;doby, co&nbsp;četl, že&nbsp;v&nbsp;Americe přišel jeden člověk se&nbsp;zubem na&nbsp;kliniku, a&nbsp;oni mu&nbsp;místo zubu omylem vytáhli slepé střevo. A&nbsp;tak říká: „Jen na&nbsp;ni&nbsp;doktora!“ Ale ta&nbsp;baba nechtěla o&nbsp;doktoru nic slyšet, až&nbsp;konečně přece si&nbsp;dala říci.</span></p>
          <p class="chunk" data-nb-ref-number="8" data-nb-words="44" data-nb-chars="243"><span class="idea" data-nb-ref-number="8" id="idea8" data-nb-words="44" data-nb-chars="243">Doktor přišel a&nbsp;začal ji&nbsp;proklepávat a&nbsp;ona křičela, že&nbsp;tu&nbsp;hanbu ne­přežije, takhle že&nbsp;na&nbsp;ni&nbsp;už&nbsp;padesát let nikdo nesahal; ono je&nbsp;jí&nbsp;sedmdesát a&nbsp;tatínek mnul si&nbsp;vedle v&nbsp;pokoji vesele ruce a&nbsp;říkal: „Ona to&nbsp;nepřežije, Karlíčku. Ona to&nbsp;nepřežije.“</span></p>
          <p class="chunk" data-nb-ref-number="9" data-nb-words="54" data-nb-chars="297"><span class="idea" data-nb-ref-number="9" id="idea9" data-nb-words="54" data-nb-chars="297">Pak jsme šli vedle k&nbsp;tetě. Byla ještě po&nbsp;tom proklepávání naživu a&nbsp;huba jí&nbsp;jela: „Achich, pane doktore, vždyť voni jsou na&nbsp;mne jako raubíři, jíst mně nedávají, a&nbsp;– Ježíš Marjá, voni by&nbsp;nejraději se&nbsp;mne zbavili, umořili hladem. A&nbsp;když mně dají to&nbsp;nějaké soustíčko, voni mně to&nbsp;vyčítají celý týden.“</span></p>
          <p class="chunk" data-nb-ref-number="10" data-nb-words="12" data-nb-chars="61"><span class="idea" data-nb-ref-number="10" id="idea10" data-nb-words="12" data-nb-chars="61">Zatím baba sní o&nbsp;jeden talíř víc všeho než tatínek a&nbsp;maminka.</span></p>
          <p class="chunk" data-nb-ref-number="11" data-nb-words="21" data-nb-chars="120"><span class="idea" data-nb-ref-number="11" id="idea11" data-nb-words="21" data-nb-chars="120">„Achich, můj zlatej pane doktore, dají mně ňákej jed, ať&nbsp;se&nbsp;nemusím tady trápit a&nbsp;bejt otloukána jako ten nejhorší pes!“</span></p>
          <p class="chunk" data-nb-ref-number="12" data-nb-words="21" data-nb-chars="107"><span class="idea" data-nb-ref-number="12" id="idea12" data-nb-words="21" data-nb-chars="107">Doktor ji&nbsp;chlácholil a&nbsp;tatínkovi před ní&nbsp;řekl, že&nbsp;jí&nbsp;něco předepíše, a&nbsp;to silné víno, ať&nbsp;ho&nbsp;pije každý den.</span></p>
          <p class="chunk" data-nb-ref-number="13" data-nb-words="39" data-nb-chars="212"><span class="idea" data-nb-ref-number="13" id="idea13" data-nb-words="39" data-nb-chars="212">Baba ječela: „Můj zlatej pane doktore, voni jsou jedinej hodnej, milej člověk na&nbsp;tom božím světě!“ A&nbsp;jak tak stál u&nbsp;postele, chytla ho&nbsp;a&nbsp;políbila ho&nbsp;na&nbsp;oči, div mu&nbsp;je&nbsp;nevypíchala štětinami, co&nbsp;jí&nbsp;rostou na&nbsp;bradě.</span></p>
          <p class="chunk" data-nb-ref-number="14" data-nb-words="47" data-nb-chars="243"><span class="idea" data-nb-ref-number="14" id="idea14" data-nb-words="47" data-nb-chars="243">Pak šel tatínek s&nbsp;lékařem do&nbsp;předsíně a&nbsp;ptal se&nbsp;ho&nbsp;třesoucím hlasem, kdy jako to&nbsp;máme čekat s&nbsp;tetou. Doktor mu&nbsp;řekl, že&nbsp;tady může být ještě třebas sto let, a&nbsp;tatínek přišel do&nbsp;pokoje, lomil rukama a&nbsp;říkal: „Ta má&nbsp;zdravý kořen, to&nbsp;je&nbsp;neštěstí!“</span></p>
          <p class="chunk" data-nb-ref-number="15" data-nb-words="16" data-nb-chars="78"><span class="idea" data-nb-ref-number="15" id="idea15" data-nb-words="16" data-nb-chars="78">Mezitím ta&nbsp;baba křičela: „Copak je&nbsp;s&nbsp;tím vínem? Co&nbsp;– proč tady nemám to&nbsp;víno?“</span></p>
          <p class="chunk" data-nb-ref-number="16" data-nb-words="73" data-nb-chars="364"><span class="idea" data-nb-ref-number="16" id="idea16" data-nb-words="73" data-nb-chars="364">Od&nbsp;té&nbsp;doby pije teta jako duha a&nbsp;každé víno se&nbsp;jí&nbsp;zdá slabé, a&nbsp;když vypije půl láhve, jde na&nbsp;dvůr a&nbsp;tam se&nbsp;dá&nbsp;do&nbsp;nářku: „Ach, mý&nbsp;zlatý lidičky, voni mně dávají samej ocet místo vína jako ti&nbsp;bezbožní vojáci Kristu Pánu na&nbsp;kříži! Vždyť voni by&nbsp;mě&nbsp;taky ukřižovali, kdyby se&nbsp;nebáli, že&nbsp;je&nbsp;pověsí. To&nbsp;se&nbsp;člověk dočká na&nbsp;stará kolena, a&nbsp;já jsem pro ně&nbsp;všecko obětovala…“</span></p>
          <p class="chunk" data-nb-ref-number="17" data-nb-words="10" data-nb-chars="60"><span class="idea" data-nb-ref-number="17" id="idea17" data-nb-words="10" data-nb-chars="60">Nevím, jestli tím myslí ten tvaroh za&nbsp;těch dvanáct krejcarů.</span></p>
          <p class="chunk" data-nb-ref-number="18" data-nb-words="64" data-nb-chars="382"><span class="idea" data-nb-ref-number="18" id="idea18" data-nb-words="64" data-nb-chars="382">Jednoho dne přišel tatínek z&nbsp;kanceláře k&nbsp;obědu velice veselý, a&nbsp;když jsme všichni seděli kolem stolu, i&nbsp;teta, tatínek vytáhl z&nbsp;kapsy noviny a&nbsp;povídá: „To je&nbsp;strašný zločin, co&nbsp;se&nbsp;stal na&nbsp;Moravě! Posloucháte, tetičko? Považte si, že&nbsp;tam otrávili starou tetu! Pachatelé se&nbsp;vymlouvají, že&nbsp;tak učinili proto, poněvadž ta&nbsp;teta byla velice svárlivá. To&nbsp;je&nbsp;dnes zpustlý svět, co, tetičko?“</span></p>
          <p class="chunk" data-nb-ref-number="19" data-nb-words="10" data-nb-chars="56"><span class="idea" data-nb-ref-number="19" id="idea19" data-nb-words="10" data-nb-chars="56">Nato šeptal mamince, že&nbsp;jí, tetě, aspoň zkazí dnes oběd.</span></p>
          <p class="chunk" data-nb-ref-number="20" data-nb-words="58" data-nb-chars="300"><span class="idea" data-nb-ref-number="20" id="idea20" data-nb-words="58" data-nb-chars="300">Teta na&nbsp;to&nbsp;neříkala nic a&nbsp;jedla s&nbsp;plnou chutí jako do&nbsp;důchodu. Druhý den ráno, když dostala kávu, odstranila se&nbsp;s&nbsp;ní do&nbsp;kuchyně a&nbsp;za chvíli začne křičet: „Co to&nbsp;mám v&nbsp;kávě, vy&nbsp;neřádi, chcete mě&nbsp;otrávit?“ Vyběhne ven a&nbsp;na dvoře spustí strašný rámus, že&nbsp;jsme ji&nbsp;chtěli otrávit, a&nbsp;ukazuje hrnek s&nbsp;kávou.</span></p>
          <p class="chunk" data-nb-ref-number="21" data-nb-words="50" data-nb-chars="273"><span class="idea" data-nb-ref-number="21" id="idea21" data-nb-words="50" data-nb-chars="273">Sousedi myslí, že&nbsp;my&nbsp;babu opravdu týráme, a&nbsp;tak jeden z&nbsp;domu doběhl pro strážníka a&nbsp;strážník k&nbsp;nám přišel s&nbsp;babou nahoru, která pořád držela v&nbsp;ruce hrnek s&nbsp;kávou, a&nbsp;počal mluvit, že&nbsp;koná smutnou povinnost jménem zákona, a&nbsp;odvedl tatínka s&nbsp;maminkou i&nbsp;s&nbsp;babou na&nbsp;komisařství.</span></p>
          <p class="chunk" data-nb-ref-number="22" data-nb-words="31" data-nb-chars="159"><span class="idea" data-nb-ref-number="22" id="idea22" data-nb-words="31" data-nb-chars="159">Tam se&nbsp;vysvětlilo, že&nbsp;baba si&nbsp;nasypala do&nbsp;kávy hlinku na&nbsp;schody. Ale co&nbsp;to&nbsp;bylo platné: když se&nbsp;teta vrátila domů, křičela po&nbsp;celém domě, že&nbsp;to&nbsp;půjde do&nbsp;Vídně.</span></p>
          <p class="chunk" data-nb-ref-number="23" data-nb-words="68" data-nb-chars="350"><span class="idea" data-nb-ref-number="23" id="idea23" data-nb-words="68" data-nb-chars="350">Tatínek, to&nbsp;se&nbsp;ví, že&nbsp;s&nbsp;tetou nemluvil, a&nbsp;teta chodila do&nbsp;kostela vždy ráno s&nbsp;jednou babičkou z&nbsp;vedlejšího domu a&nbsp;ta nám přišla říci, že&nbsp;teta už&nbsp;obětovala korunu na&nbsp;svíčky na&nbsp;dobrý úmysl, aby nás všechny trefila mrtvice, a&nbsp;že teta, aby měla na&nbsp;ten dobrý úmysl, žebrá po&nbsp;ulicích a&nbsp;naříká, jak my&nbsp;jí&nbsp;nedáváme nic jíst a&nbsp;že prý ji&nbsp;bijeme, hrozně týráme.</span></p>
          <p class="chunk" data-nb-ref-number="24" data-nb-words="82" data-nb-chars="412"><span class="idea" data-nb-ref-number="24" id="idea24" data-nb-words="82" data-nb-chars="412">Tak si&nbsp;tatínka zavolali na&nbsp;komisařství a&nbsp;tam mu&nbsp;řekli, že&nbsp;přišlo udání, že&nbsp;tu&nbsp;tetu, co&nbsp;máme u&nbsp;sebe, týráme a&nbsp;že bude-li se&nbsp;to&nbsp;opakovat, že&nbsp;ji&nbsp;dodají do&nbsp;její domovské obce. Tak tatínek mně dal jednoho dne korunu a&nbsp;řekl, abych si&nbsp;za&nbsp;ni&nbsp;koupil, co&nbsp;chci, a&nbsp;že jsem muž, který dovede mlčet. Abych běžel na&nbsp;komisařství a&nbsp;tam se&nbsp;dal do&nbsp;nářku, že&nbsp;tetu zas asi doma týráme, poněvadž brečí a&nbsp;hrozně naříká, co&nbsp;s&nbsp;ní děláme.</span></p>
          <p class="chunk" data-nb-ref-number="25" data-nb-words="44" data-nb-chars="247"><span class="idea" data-nb-ref-number="25" id="idea25" data-nb-words="44" data-nb-chars="247">My&nbsp;jsme ale v&nbsp;tom okamžiku zapomněli, že&nbsp;teta není doma, tak když jsem přiběhl na&nbsp;komisařství a&nbsp;spustil, že&nbsp;teď je&nbsp;teta doma týrána, komisař se&nbsp;ptal, jak se&nbsp;jmenuje, zavolal jednoho strážníka a&nbsp;ten šel dozadu a&nbsp;přivedl odtamtud tu&nbsp;zatracenou babu.</span></p>
          <p class="chunk" data-nb-ref-number="26" data-nb-words="24" data-nb-chars="133"><span class="idea" data-nb-ref-number="26" id="idea26" data-nb-words="24" data-nb-chars="133">„To se&nbsp;mýlíš, chlapečku,“ řekl komisař, „právě má&nbsp;jít tvoje baba k&nbsp;soudu, my&nbsp;jsme ji&nbsp;zatkli ráno pro žebrotu, ty&nbsp;jsi její vnoučátko?“</span></p>
          <p class="chunk" data-nb-ref-number="27" data-nb-words="4" data-nb-chars="17"><span class="idea" data-nb-ref-number="27" id="idea27" data-nb-words="4" data-nb-chars="17">Řekl jsem, že&nbsp;ne.</span></p>
          <p class="chunk" data-nb-ref-number="28" data-nb-words="27" data-nb-chars="142"><span class="idea" data-nb-ref-number="28" id="idea28" data-nb-words="27" data-nb-chars="142">„Tak proč jste říkala, že&nbsp;žebráte pro svých osm opuštěných vnoučátek?“ pravil ten pán k&nbsp;tetě a&nbsp;teta spustila, že&nbsp;mě&nbsp;nezná a&nbsp;že neví, kdo jsem.</span></p>
          <p class="chunk" data-nb-ref-number="29" data-nb-words="43" data-nb-chars="247"><span class="idea" data-nb-ref-number="29" id="idea29" data-nb-words="43" data-nb-chars="247">Poslali mě&nbsp;pro tatínka, zatím baba chtěla utéci a&nbsp;musili ji&nbsp;držet čtyři strážníci. Tatínka uvítala: „Ty vrahu, ty&nbsp;lumpe; tebe musí žrát červi zaživa!“ Mně plivla do&nbsp;obličeje a&nbsp;pan komisař pokrčil rameny a&nbsp;řekl k&nbsp;tatínkovi, aby tu&nbsp;babu odvedl domů.</span></p>
          <p class="chunk" data-nb-ref-number="30" data-nb-words="54" data-nb-chars="306"><span class="idea" data-nb-ref-number="30" id="idea30" data-nb-words="54" data-nb-chars="306">Tatínek bál se&nbsp;veřejného skandálu, tak zavolal drožku, strážníci mu&nbsp;pomohli tetu hodit do&nbsp;vozu a&nbsp;jeli jsme do&nbsp;blázince. Teta rozbila okno a&nbsp;křičela, že&nbsp;ten lump ji&nbsp;chce zašantročit. A&nbsp;když jsme přijeli k&nbsp;blázinci, tatínek s&nbsp;drožkářem vecpali ji&nbsp;do&nbsp;vrat a&nbsp;tatínek řekl, že&nbsp;hned přijde, abych na&nbsp;něho počkal.</span></p>
          <p class="chunk" data-nb-ref-number="31" data-nb-words="32" data-nb-chars="184"><span class="idea" data-nb-ref-number="31" id="idea31" data-nb-words="32" data-nb-chars="184">Za&nbsp;nějakou čtvrt hodiny však přišla teta sama a&nbsp;povídala ke&nbsp;mně: „Tak páni doktoři, moji zlatí páni, řekli tvýmu tatínkovi, že&nbsp;mám zdravý rozum, tak si&nbsp;tam hned tatínka musili nechat.“</span></p>
        </section>
        <section>
          <blockquote class="chunk" data-nb-ref-number="32" data-nb-words="5" data-nb-chars="26"><span class="idea" data-nb-ref-number="32" id="idea32" data-nb-words="5" data-nb-chars="26"><p><em>Veselá Praha – březen 1912</em></p></span></blockquote>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_036.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>