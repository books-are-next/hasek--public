<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Povídka z&nbsp;hipodromu">
    <meta name="apple-mobile-web-app-capable" content="yes">
    <title>Povídka z&nbsp;hipodromu</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_ii_080.html">
    <link rel="next" href="./povidky_ii_082.html">
    <meta name="nb-order" content="77">
    <link rel="self" href="povidky_ii_081.html">
    <meta name="nb-identifier" content="hasek-povidky-ii-b8e9463">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1114" data-nb-chars="6812">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_080.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="19"><span class="idea" data-nb-ref-number="1" id="idea1" data-nb-words="3" data-nb-chars="19">Povídka z&nbsp;hipodromu</span></h1>
        <section>
          <p class="chunk" data-nb-ref-number="2" data-nb-words="23" data-nb-chars="133"><span class="idea" data-nb-ref-number="2" id="idea2" data-nb-words="23" data-nb-chars="133">Když Lolu prvně přivedli do&nbsp;hipodromu, podívala se&nbsp;ve&nbsp;stáji opo­vržlivě na&nbsp;své tři družky. Kdyby věděly, kdo to&nbsp;vedle nich žere seno.</span></p>
          <p class="chunk" data-nb-ref-number="3" data-nb-words="56" data-nb-chars="366"><span class="idea" data-nb-ref-number="3" id="idea3" data-nb-words="56" data-nb-chars="366">Klisna Heda, která stála ve&nbsp;vedlejším boxu a&nbsp;zabývala se&nbsp;právě tím, že&nbsp;v&nbsp;zubech přehazovala zamaštěnou čepici neopatrného kluka, přiděleného k&nbsp;posluze jednomu z&nbsp;kočí, zašilhala na&nbsp;své dvě staré přítelkyně a&nbsp;zahýbala ušima. Obrátily se&nbsp;lenivě směrem k&nbsp;Lole a&nbsp;nevšímavě počaly poznovu přežvykovat hubené seno smíchané s&nbsp;řezankou, kterou je&nbsp;napaloval majitel hipodromu.</span></p>
          <p class="chunk" data-nb-ref-number="4" data-nb-words="19" data-nb-chars="130"><span class="idea" data-nb-ref-number="4" id="idea4" data-nb-words="19" data-nb-chars="130">Heda pozorovala novou družku, která majestátně, s&nbsp;opovržením vybírala chumáčky sena z&nbsp;té směsi a&nbsp;důstojně je&nbsp;zpracovávala chrupem.</span></p>
          <p class="chunk" data-nb-ref-number="5" data-nb-words="14" data-nb-chars="91"><span class="idea" data-nb-ref-number="5" id="idea5" data-nb-words="14" data-nb-chars="91">„Dovolte,“ řekla Heda, „vypadáte nějak vážně. Proč nežerete slámu? K&nbsp;ránu budete mít hlad.“</span></p>
          <p class="chunk" data-nb-ref-number="6" data-nb-words="37" data-nb-chars="226"><span class="idea" data-nb-ref-number="6" id="idea6" data-nb-words="37" data-nb-chars="226">„Nežrala jsem nikdy slámu, slečno, jsem vychována v&nbsp;zámku. Pomyslete si, že&nbsp;jsem šampión Německa. Jsem teplokrevná Lola z&nbsp;Château d’Ile, mám cenu za&nbsp;steeplechase v&nbsp;Mohuči a&nbsp;za jízdu pánů o&nbsp;pohár Brunšvicka. Nyní kašlu trochu…“</span></p>
          <p class="chunk" data-nb-ref-number="7" data-nb-words="53" data-nb-chars="340"><span class="idea" data-nb-ref-number="7" id="idea7" data-nb-words="53" data-nb-chars="340">„Řekněte raději, že&nbsp;jste dýchavičná,“ ozvala se&nbsp;klisna Darling, „je přece na&nbsp;vás vidět, že&nbsp;máte právní chybu. Není také hezké od&nbsp;vás, když jste vychována ve&nbsp;šlechtických kruzích, že&nbsp;jste se&nbsp;hned nepředstavila. Dovolím si&nbsp;proto trochu pochybovat o&nbsp;vašem příliš skvělém zámeckém vychování. Jen žerte klidně řezanku a&nbsp;zapomeňte na&nbsp;šampionáty.“</span></p>
          <p class="chunk" data-nb-ref-number="8" data-nb-words="4" data-nb-chars="31"><span class="idea" data-nb-ref-number="8" id="idea8" data-nb-words="4" data-nb-chars="31">„Quel peuple,“<a href="./resources/undefined">22</a> vzdychla Lola.</span></p>
          <p class="chunk" data-nb-ref-number="9" data-nb-words="139" data-nb-chars="874"><span class="idea" data-nb-ref-number="9" id="idea9" data-nb-words="139" data-nb-chars="874">„Pardon, mademoiselle,“ ozvala se&nbsp;Darling, „je comprends aussi cette langue.<a href="./resources/undefined">23</a> Na&nbsp;mně jezdíval jeden arcivévoda. Vy&nbsp;si&nbsp;na&nbsp;řezanku stejně dobře zvyknete jako na&nbsp;mrskání v&nbsp;hipodromu. Upozorňuji vás, že&nbsp;vás budou švihat bičem pod nohy. Nedávno jezdil na&nbsp;mně jeden zvěrolékař celých pět kol a&nbsp;říkal našemu pánovi, že&nbsp;jest to&nbsp;velmi zdravé proti spěchání. Takovou masáží nedostanete zánět střelky, vyznáte-li se&nbsp;vůbec v&nbsp;anatomii. Když tenkrát mne vybrakovali kvůli tomu, že&nbsp;jsem o&nbsp;manévrech jednomu adjutantovi ukousla kus ucha, takže naše modrá armáda dostala rozkazy z&nbsp;jenerálního štábu pozdě a&nbsp;prohrála to, koupil mne jeden milovník rarit. Shodila jsem ho&nbsp;při první příležitosti a&nbsp;on si&nbsp;zlomil, slečno, vaz. To&nbsp;je&nbsp;něco, co&nbsp;je&nbsp;společného nám i&nbsp;lidem, má&nbsp;sestra na&nbsp;jedněch závodech zahynula podobně. To&nbsp;byla slavná klisna. Viděla jsem ji&nbsp;vycpanou v&nbsp;konírnách knížete Auersberga…“</span></p>
          <p class="chunk" data-nb-ref-number="10" data-nb-words="7" data-nb-chars="47"><span class="idea" data-nb-ref-number="10" id="idea10" data-nb-words="7" data-nb-chars="47">„Mohla jsem také tak zahynout,“ zabručela Lola.</span></p>
          <p class="chunk" data-nb-ref-number="11" data-nb-words="81" data-nb-chars="494"><span class="idea" data-nb-ref-number="11" id="idea11" data-nb-words="81" data-nb-chars="494">„Nic nevadí, slečno, a&nbsp;poslouchejte dál. Potom mne dědicové prodali pokusnému zvěrolékařskému ústavu. To&nbsp;byly blažené časy. Dělali se&nbsp;mnou pokusy, tak například mne krmili melasou a&nbsp;sladovým květem. Pak mně dávali otrušík a&nbsp;nakonec mně vočkovali tyfové bacily a&nbsp;zachraňovali mně život. Dělala jsem půl roku pacienta, dávali mně mladé pivo a&nbsp;syrovátku. Nikdy jsem se&nbsp;tak dobře neměla. Když jsem opět zesílila, křížili mne s&nbsp;oslem, za&nbsp;rok nato s&nbsp;mezkem. Osel i&nbsp;mezek byli ke&nbsp;mně velmi šarmantní.“</span></p>
          <p class="chunk" data-nb-ref-number="12" data-nb-words="33" data-nb-chars="201"><span class="idea" data-nb-ref-number="12" id="idea12" data-nb-words="33" data-nb-chars="201">V&nbsp;zadním boxu stojící klisna Ella podotkla, že&nbsp;mužové jsou velmi falešní. Ona měla hříbě s&nbsp;jedním pivovarským čistokrevným štýrským hřebcem, a&nbsp;když ho&nbsp;jednou potkala po&nbsp;čase, tak ji&nbsp;pokopal a&nbsp;pokousal.</span></p>
          <p class="chunk" data-nb-ref-number="13" data-nb-words="66" data-nb-chars="384"><span class="idea" data-nb-ref-number="13" id="idea13" data-nb-words="66" data-nb-chars="384">„Poslouchala, Ello,“ řekla Heda, „raději mlčela s&nbsp;tou svou historií. Nebožka Pussvy, kterou odvezli ke&nbsp;koňskému uzenáři, znala dobře toho pivovarského hřebce. Ten si&nbsp;vybíral jen inteligentní klisny a&nbsp;před ní&nbsp;měl jednu z&nbsp;cirkusu, která uměla hrabat do&nbsp;osmi. Pak měl přilnouti k&nbsp;takovému zvířeti nechápavému, jako je&nbsp;ona. Beztoho se&nbsp;o&nbsp;ní říká, že&nbsp;doposud neví, co&nbsp;je&nbsp;to&nbsp;hí&nbsp;a&nbsp;co je&nbsp;hót.“</span></p>
          <p class="chunk" data-nb-ref-number="14" data-nb-words="32" data-nb-chars="196"><span class="idea" data-nb-ref-number="14" id="idea14" data-nb-words="32" data-nb-chars="196">„Nehádejte se, slečny,“ řekla Darling, „abyste se&nbsp;ještě nepokopaly. Mluvila jsem myslím o&nbsp;tom oslu a&nbsp;o&nbsp;mezkovi, jak byli šarmantní. Byli by&nbsp;mně snad snesli mladé kukuřičné stvoly z&nbsp;pole. Bohužel…“</span></p>
          <p class="chunk" data-nb-ref-number="15" data-nb-words="10" data-nb-chars="66"><span class="idea" data-nb-ref-number="15" id="idea15" data-nb-words="10" data-nb-chars="66">„Nikdy jsem nežrala mladou kukuřici,“ odvážila se&nbsp;Ella k&nbsp;poznámce.</span></p>
          <p class="chunk" data-nb-ref-number="16" data-nb-words="220" data-nb-chars="1317"><span class="idea" data-nb-ref-number="16" id="idea16" data-nb-words="220" data-nb-chars="1317">„Ale neřehtala pořád a&nbsp;poslouchala. Bohužel musili jsme se&nbsp;rozejít. Jednoho dne řekl mezek: ‚Slečno, buďte navždy sbohem, musíme se&nbsp;rozejít. Slyšel jsem vyprávět našeho asistenta, že&nbsp;zítra mně zaživa rozpářou břicho. Čeká mne tedy tuhá práce ve&nbsp;prospěch vivisekce. Vím, že&nbsp;prospěji lidstvu, poněvadž jsem mezek…‘ Na&nbsp;osla došlo pozdě­ji. I&nbsp;ten měl šlechetné zásady a&nbsp;loučil se&nbsp;se&nbsp;mnou podobně. Zahýkal radostně a&nbsp;řekl, že&nbsp;ví, že&nbsp;prospěje lidstvu, poněvadž je&nbsp;osel. Jak jsem se&nbsp;později dozvěděla, mé&nbsp;děti, které pošly z&nbsp;té krátké známosti, nosí dnes horská děla v&nbsp;Bosně. Jednoho dne pokousala jsem vrchního zvěrolékařského radu, když šel kolem. Učinila jsem tak nerada. Dával mně v&nbsp;rukavici kousek cukru, a&nbsp;jak jsem po&nbsp;něm chňapla, ukousla jsem mu&nbsp;ukazováček. Prodali mne tedy z&nbsp;ústavu a&nbsp;počala jsem novou dráhu životní. U&nbsp;jistého velkého zahradníka zapřáhli mne do&nbsp;žentouru, kterým čerpali vodu. Od&nbsp;rána až&nbsp;do&nbsp;večera chodila jsem do&nbsp;kruhu. Byla to&nbsp;průprava pro zdejší hipodrom. Nevěděla jsem, co&nbsp;to&nbsp;je, ale jednoho dne mně řekli, že&nbsp;mne prodají v&nbsp;dražbě. Prodali mne sem, ale nikdy nezapomenu na&nbsp;ten žentour. Znala jsem každý kámen, jak jsem tak chodila kolem dokola. Nemyslila jsem na&nbsp;nic, cítila jsem, slečno, jen to, že&nbsp;pomalu blbnu. To&nbsp;byla krása. Zde jest, abych řekla, jiné prostředí. Zde se&nbsp;zas naučíte myslit.“</span></p>
          <p class="chunk" data-nb-ref-number="17" data-nb-words="23" data-nb-chars="134"><span class="idea" data-nb-ref-number="17" id="idea17" data-nb-words="23" data-nb-chars="134">„Dovolte,“ řekla hrdě Lola, „jak to&nbsp;myslíte, což jsem se&nbsp;nenaučila myslet? Až&nbsp;mne přejde kašel, pojedu zas na&nbsp;dostihy, co&nbsp;se&nbsp;smějete?“</span></p>
          <p class="chunk" data-nb-ref-number="18" data-nb-words="13" data-nb-chars="78"><span class="idea" data-nb-ref-number="18" id="idea18" data-nb-words="13" data-nb-chars="78">„Má zlatá, kdo sem přijde, je&nbsp;ztracen. Proto užívejte života a&nbsp;žerte řezanku.“</span></p>
          <p class="chunk" data-nb-ref-number="19" data-nb-words="20" data-nb-chars="127"><span class="idea" data-nb-ref-number="19" id="idea19" data-nb-words="20" data-nb-chars="127">„Vidím, že&nbsp;se&nbsp;mezi vaši společnost nehodím,“ majestátně řekla Lola, „ztratily jste všechny své ideály a&nbsp;zbyla vám jen řezanka.“</span></p>
          <p class="chunk" data-nb-ref-number="20" data-nb-words="19" data-nb-chars="104"><span class="idea" data-nb-ref-number="20" id="idea20" data-nb-words="19" data-nb-chars="104">Dvéře stáje se&nbsp;otevřely. „Už jdou pro nás,“ zvolala Heda a&nbsp;popošla ku&nbsp;žlabu, aby ji&nbsp;mohli volně odvázat.</span></p>
          <p class="chunk" data-nb-ref-number="21" data-nb-words="12" data-nb-chars="76"><span class="idea" data-nb-ref-number="21" id="idea21" data-nb-words="12" data-nb-chars="76">„Mějte rozum, slečno,“ řekla Darling k&nbsp;Lole, „je to&nbsp;vaše první vy­stoupení.“</span></p>
          <p class="chunk" data-nb-ref-number="22" data-nb-words="20" data-nb-chars="117"><span class="idea" data-nb-ref-number="22" id="idea22" data-nb-words="20" data-nb-chars="117">V&nbsp;hipodromu ještě nebyla kapela, jen několik dívek sedělo u&nbsp;stolů kolem manéže a&nbsp;ospale pilo pivo a&nbsp;kouřilo cigarety.</span></p>
          <p class="chunk" data-nb-ref-number="23" data-nb-words="10" data-nb-chars="58"><span class="idea" data-nb-ref-number="23" id="idea23" data-nb-words="10" data-nb-chars="58">Lola, Heda, Darling a&nbsp;Ella stály osedlané na&nbsp;písku manéže.</span></p>
          <p class="chunk" data-nb-ref-number="24" data-nb-words="53" data-nb-chars="313"><span class="idea" data-nb-ref-number="24" id="idea24" data-nb-words="53" data-nb-chars="313">„Pohleďte,“ pravila Darling, „na tu&nbsp;starou paní u&nbsp;toho nápisu Dámská toaleta. Vyprávěli si&nbsp;nedávno o&nbsp;ní náš pán s&nbsp;kulhavým štolbou. Jezdívala kdysi také v&nbsp;hipodromu, měla samé brilianty na&nbsp;sobě, a&nbsp;teď odmyká klíčem dámskou toaletu a&nbsp;čeká na&nbsp;krejcary. Předešle jí&nbsp;dali falešný pětník a&nbsp;měla jste slyšet ten rámus.“</span></p>
          <p class="chunk" data-nb-ref-number="25" data-nb-words="6" data-nb-chars="35"><span class="idea" data-nb-ref-number="25" id="idea25" data-nb-words="6" data-nb-chars="35">„A&nbsp;má kašel…,“ ironicky řekla Heda.</span></p>
          <p class="chunk" data-nb-ref-number="26" data-nb-words="45" data-nb-chars="277"><span class="idea" data-nb-ref-number="26" id="idea26" data-nb-words="45" data-nb-chars="277">„Já zde mezi takovými klepnami nebudu, já&nbsp;jsem získala šampionát Německa,“ zařičela Lola a&nbsp;počala skákat po&nbsp;manéži. Bývalá sláva jí&nbsp;stoupla do&nbsp;hlavy, jak později usoudily Darling, Ella a&nbsp;Heda, a&nbsp;Lola vyskočila a&nbsp;jako při jízdě s&nbsp;překážkami počala přeskakovat stoly v&nbsp;hipodromu.</span></p>
          <p class="chunk" data-nb-ref-number="27" data-nb-words="40" data-nb-chars="252"><span class="idea" data-nb-ref-number="27" id="idea27" data-nb-words="40" data-nb-chars="252">Druhého dne prodali ji&nbsp;koňskému řezníkovi. Ještě na&nbsp;samé porážce řekla k&nbsp;starému chromému valachovi vznešeně: „Zakazuji vám, abyste mně tykal, jsem teplokrevná Lola z&nbsp;Château d’Ile, mám cenu za&nbsp;steeplechase v&nbsp;Mohuči a&nbsp;za jízdu pánů o&nbsp;pohár Brunšvicka.“</span></p>
          <p class="chunk" data-nb-ref-number="28" data-nb-words="41" data-nb-chars="244"><span class="idea" data-nb-ref-number="28" id="idea28" data-nb-words="41" data-nb-chars="244">Podivuhodnou náhodou ta&nbsp;stará paní od&nbsp;dámské toalety v&nbsp;hipodromu přišla si&nbsp;koupit ke&nbsp;koňskému řezníkovi za&nbsp;dvacet haléřů salámu ze&nbsp;slavné idealistky Loly a&nbsp;povídala, že&nbsp;jest dnes právě čtyřicet let tomu, co&nbsp;utekla od&nbsp;toho hraběte s&nbsp;tím baronem…</span></p>
          <hr>
          <p class="chunk" data-nb-ref-number="29" data-nb-words="5" data-nb-chars="24"><span class="idea" data-nb-ref-number="29" id="idea29" data-nb-words="5" data-nb-chars="24"><em><a href="./resources/undefined">22</a> Jací lidé. Pozn. red.</em></span></p>
          <p class="chunk" data-nb-ref-number="30" data-nb-words="10" data-nb-chars="58"><span class="idea" data-nb-ref-number="30" id="idea30" data-nb-words="10" data-nb-chars="58"><em><a href="./resources/undefined">23</a> Promiňte slečno, i&nbsp;já&nbsp;tomuto jazyku rozumím. Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_ii_082.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>